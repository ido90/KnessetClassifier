,ID,body,header
0,71333,"p_tamars

2006-01-11Liraz



הכנסת השש-עשרה נוסח לא מתוקן

 מושב שני

פרוטוקול מס' 74

מישיבת ועדת הכנסת

יום שני, י""ג בכסלו תשס""ד, 8.12.2003, שעה 10:00",
1,71333,"א. קביעת מסגרת דיון להצעות להביע אי-אמון בממשלה.

ב. בקשת היועץ המשפטי לממשלה לנטילת חסינותם של חברי הכנסת מיכאל גורולובסקי ויחיאל

 חזן.

ג. בקשות חברי הכנסת להקדמת הדיון בהצעות חוק הבאות - בקריאה טרומית:

 1. הצעת חוק גדר הביטחון, התשס""ד-2003, של חבר הכנסת מתן וילנאי (פ/1611).

 2. הצעת חוק גדר הביטחון, התשס""ד-2003, של חבר הכנסת דני יתום וקבוצת חברי הכנסת

 (פ/1631).

 3. הצעת חוק שידורי פרסומות, תשדירי שירות ושידורי חסות בגלי צה""ל, התשס""ד-2003, של

 חבר הכנסת אורי אריאל (פ/1632).

נכחו: (בנושא בקשת היועץ המשפטי לממשלה לנטילת חסינותם של חברי הכנסת מיכאל

 גורולובסקי ויחיאל חזן)

 חברי הוועדה: רוני בר-און - היו""ר

 יולי-יואל אדלשטיין

 דליה איציק

 מיכאל איתן

 דניאל בנלולו

 ענבל גבריאלי

 מיכאל גורולובסקי

 זהבה גלאוו

רשף חן

 אחמד טיבי

 דני יתום

 יצחק כהן

 גדעון סער

 חבר הכנסת אהוד יתום - מחליף את חבר הכנסת עמרי שרון

 חבר הכנסת דוד טל - מחליף את חבר הכנסת עמיר פרץ

 חבר הכנסת אליעזר כהן - מחליף את חבר הכנסת יורי שטרן

 מוזמנים: חברת הכנסת רוחמה אברהם

 חבר הכנסת אלי אפללו

 חבר הכנסת מתן וילנאי

 חבר הכנסת אופיר פינס-פז

 רז נזרי - עוזר ליועץ המשפטי לממשלה

 אשר חן - בא כוח חבר הכנסת יחיאל חזן

 אריאלה קלעי - משרד המשפטים

נכחו: (בנושא הקדמת הדיון בהצעות חוק)

 חברי הוועדה: רוני בר-און - היו""ר

 יולי אדלשטיין

 דליה איציק

 דניאל בנלולו

 ענבל גבריאלי

 רשף חן

 אחמד טיבי

 דני יתום

 גדעון סער

 עמרי שרון

 אבשלום וילן - מחליף את חברת הכנסת זהבה גלאון

 אליעזר כהן - מחליף את חבר הכנסת יורי שטרן

 גילה פינקלשטיין-מחליפה את חבר הכנסת שאול יהלום

 מוזמנים: חבר הכנסת אורי אריאל

 חבר הכנסת מתן וילנאי

 ניר רייס - משרד האוצר

 אריאלה קלעי - משרד המשפטים

מזכיר הכנסת: אריה האן

סגן מזכיר הכנסת: דוד לב

סגנית מזכיר הכנסת: רות קפלן

היועצת המשפטית: אנה שניידר

יועצת משפטית: ארבל אסטרחן

מנהלת הוועדה: אתי בן-יוסף

קצרנית: טלי רם

 א. קביעת מסגרת דיון להצעות להביע אי-אמון בממשלה",סדר היום
2,71333,"בוקר טוב. אני מתכבד לפתוח את ישיבה מס' 74 של ועדת הכנסת. מעבר לסדר היום כפי שפורסם, הוגשו כאן היום בקשות להביע אי-אמון בממשלה מטעם סיעות העבודה-מימ""ד, ש""ס, מרצ-חד""ש-תע""ל-בל""ד-רע""ם, בעניינים הבאים: א. מדיניותה החברתית, הכלכלית והמדינית- של העבודה-מימ""ד; ב. מצב שירותי הרווחה ברשויות המקומיות - של ש""ס; ג. המחסור בבניית כיתות לימוד במערכת החינוך בכלל ובמגזר הערבי בפרט וההשלכות מביטול הקבלה לאוניברסיטאות על סמך ציוני הבגרות - של מרצ-חד""ש-תע""ל-בל""ד-רע""ם.

 ההצעות יידונו בישיבת הכנסת ביום שני, י""ג כסליו התשס""ד, 8 בדצמבר 2003, וועדת הכנסת מתבקשת לקבוע מסגרת דיון לנושא זה.

 על-פי מצוות הפרוטוקול, זהו העניין הראשון שבו אנחנו צריכים לדון מעבר לכל נושא שנקבע בסדר היום.

 האם יש איזושהי הסכמה דיונית בין הקואליציה לבין האופוזיציה? גם לא יושבת-ראש סיעת העבודה וגם לא יושב-ראש הקואליציה נמצאים.

 הצעות בבקשה.","היו""ר רוני בר-און"
3,71333,"אני מציעה ללכת על ההסדר הקבוע לדיון משולב, כמו שנהגנו לעשות עד כה.",זהבה גלאון
4,71333,"מה שנהגנו לעשות עד כה - המציעים, אחר-כך 20 דקות לליכוד, 10 דקות לעבודה, 8 דקות לשינוי, ולכל יתר הסיעות 5 דקות לכל סיעה.","היו""ר רוני בר-און"
5,71333,הצעה אחרת?,"היו""ר רוני בר-און"
6,71333,"25 דקות ל""עם אחד"".",דוד טל
7,71333,"מי בעד ההצעה הראשונה?

ה צ ב ע ה

בעד - רוב

נגד - אין

נמנעים - אין

ההצעה למסגרת דיון משולב בהצעות להביע אי-אמון בממשלה, נתקבלה.","היו""ר רוני בר-און"
8,71333,"מי בעד ההצעה של 25 דקות לסיעת ""עם אחד""?","היו""ר רוני בר-און"
9,71333,"לא, אל תצביע.",דוד טל
10,71333,"תודה רבה, חבר הכנסת טל מושך את הצעתו.","היו""ר רוני בר-און"
11,71333,למה הפסקת את ההליך? היית מקבל פה רוב.,דני יתום
12,71333,"תודה רבה, חברים. יש לנו סדר יום עמוס, ואי-אפשר יהיה בנסיבות העניין לקיים אותו אם תהיינה הפרעות.

 אני קובע אפוא שמסגרת הדיון תהיה דיון משולב בכל הצעות אי האמון, כאשר לאחר המציעים סיעת הליכוד תקבל 20 דקות, סיעת העבודה - 10 דקות, סיעת שינוי - 8 דקות, וכל יתר סיעות הבית - 5 דקות.

ב. בקשת היועץ המשפטי לממשלה לנטילת חסינותם של חברי הכנסת מיכאל גורולובסקי

ויחיאל חזן","היו""ר רוני בר-און"
13,71333,"הנושא הבא על סדר היום הוא בקשת היועץ המשפטי לממשלה לנטילת חסינותם של חברי הכנסת מיכאל גורולובסקי ויחיאל חזן. חבר הכנסת יחיאל חזן פה, האם עורך הדין שלך נמצא פה?","היו""ר רוני בר-און"
14,71333,"כן, עורך-דין אשר חן.",יחיאל חזן
15,71333,"את היועץ המשפטי לממשלה מייצג עורך-דין רז נזרי. אני מבקש לזמן בדחיפות את חבר הכנסת גורולובסקי. זה לא ייתכן, אני הודעתי לו שהוא צריך להיות פה. נא להודיע לו שאנחנו ממתינים לו ואנחנו לא יכולים להתחיל את הדיון.

 אנחנו נטפל בינתיים בכמה דברים אחרים, עד שחבר הכנסת גורולובסקי יגיע הנה.

 אני רוצה להזכיר לראשי הסיעות, שבדיון על הסרת החסינות אי-אפשר להחליף חברים לקראת ההצבעה. חברים שיתחילו בדיון הם החברים שלהם תהיה זכות ההצבעה.","היו""ר רוני בר-און"
16,71333,אני מבקש שאצלי זה ייקבע רק - - -,דוד טל
17,71333,שנייה אחת. אנחנו לא פותחים דיון בעניין הזה.,"היו""ר רוני בר-און"
18,71333,"אני מבקש להודיע משהו לפרוטוקול, אדוני היושב-ראש.",גדעון סער
19,71333,אני מזכיר את זה כדי שתנצלו גם את 10 הדקות - או כמה דקות שיהיו פה להמתין לחבר הכנסת גורולובסקי - כדי להסדיר את העניין הזה.,"היו""ר רוני בר-און"
20,71333,"אדוני היושב-ראש, אני מבקש תחילה להודיע כי במהלך הדיון בבקשות להסרת חסינות שמונחות כרגע בפני הוועדה, ישתתף חבר הכנסת אהוד יתום במקום חבר הכנסת עמרי שרון. חבר הכנסת יתום הוא ממלא-מקום קבוע שלנו ובאופן טבעי - ברגע שחבר הכנסת שרון, על יסוד ההליכים שמתנהלים נגדו, החליט לא להשתתף לעת הזאת בבקשות מהסוג הזה - הוא יחליף אותו.",גדעון סער
21,71333,מאה אחוז.,"היו""ר רוני בר-און"
22,71333,"יחד עם זאת, מוטלת עלינו החובה גם למלא מקום נוסף, והוא מקומו של חבר הכנסת גורולובסקי - מטעמים מובנים.",גדעון סער
23,71333,לפחות בבקשה הנוגעת לו הוא עצמו.,"היו""ר רוני בר-און"
24,71333,"נכון, ואני מבקש בעניין הזה - אינני יודע ואני שואל פה את היועצת המשפטית - אם לעניין זה נדרשת דחיית תחילת הדיון על מנת שאביא זאת היום לישיבת הסיעה וייקבע, כי זה איננו דבר שאני רוצה לעשות על דעת עצמי, ואם אפשר להתחיל ואחר-כך יצטרף חבר נוסף בישיבה השנייה - מה טוב.",גדעון סער
25,71333,"אני אענה לך - אפשר.

 הדיון היום - כפי שהודעתי מלכתחילה גם לחברי הכנסת שעניינם נדון כאן, גם לעורכי-הדין שלהם, גם ליועץ המשפטי לממשלה וגם לחברים מהוועדה ששאלו אותי - הוא דיון פורמלי כדי לעמוד במצוות החוק שקובעת, שמיד עם הגשת הבקשה, בישיבה הראשונה של הוועדה ייפתח הדיון. אחר-כך אני אפרט גם את יתר הדברים שדורשים את חובתם, או מה החובה הנדרשת מחברי כנסת שמשתתפים בישיבה הזאת.

 תודה שהגעת, חבר הכנסת גורולובסקי, בבקשה תצטרף אלינו.","היו""ר רוני בר-און"
26,71333,"אנה, אולי תציגי מה המצב.",גדעון סער
27,71333,אני אגיד את זה.,"היו""ר רוני בר-און"
28,71333,"אבל אדוני היושב-ראש, יושבת פה יועצת משפטית - להשכלתי המשפטית.",גדעון סער
29,71333,"סליחה. תודה רבה לך, אני מנהל את הישיבה, אני אענה לך. אם לא תקבל תשובות ממני, תפנה - ותפנה דרכי בבקשה ליועצת המשפטית. אני מנהל פה את הישיבה.

 חבר הכנסת גורולובסקי, אני מבקש שתצטרף אלינו בבקשה.","היו""ר רוני בר-און"
30,71333,למה הוא חייב? הוא לא יכול לשבת כאן?,דליה איציק
31,71333,אני לא יכול לשבת ליד דליה?,מיכאל גורולובסקי
32,71333,"סליחה, אני מבקש שיצטרף אלינו.","היו""ר רוני בר-און"
33,71333,"הוא מאוד רוצה לשבת על-ידי, אז מה יש.",דליה איציק
34,71333,"תצטרפי את אלינו.

 אנחנו עוברים לדיון בבקשת היועץ המשפטי לממשלה.","היו""ר רוני בר-און"
35,71333,"אדוני, סליחה. אני רוצה לבקש מהיושב-ראש שלגבי סיעת ""עם אחד"", ההערה שהערת בתחילת הדיון, שמי שיישב בדיון היום - יצטרך לסיים את הדיון, אני מבקש שהיום יתאפשר לנו לקבל החלטה, אחרת אני אצטרך לצאת.",דוד טל
36,71333,"מאה אחוז. כפי שאני עושה לגבי סיעת הליכוד, אני אעשה גם לגבי סיעת ""עם אחד"". ההשתתפות בדיון הפורמלי - אין בה מבחינת חיוב. לפני הדיון הראשון שיהיה לגופו של עניין, תוכל סיעת ""עם אחד"" להודיע אם החבר הקבוע - חבר הכנסת עמיר פרץ - משתתף בדיון, או חבר אחר מהסיעה מחליף אותו. מקובל עליך?","היו""ר רוני בר-און"
37,71333,מאה אחוז.,דוד טל
38,71333,אנחנו עוברים אפוא לדיון.,"היו""ר רוני בר-און"
39,71333,"אדוני, הערה לסדר היום, או שאלה. אני רואה שהיועץ המשפטי איננו כאן.",דליה איציק
40,71333,"נכון, אני שחררתי אותו מחובת הופעה.","היו""ר רוני בר-און"
41,71333,למה?,דליה איציק
42,71333,"משום שהדיון היום הוא דיון פורמלי, אני אסביר מה יהיו הליכי הדיון. הוא פנה אלי, אני שחררתי אותו מחובת הופעה. אנחנו היום נקבע את התאריכים שבהם היועץ המשפטי לממשלה יופיע, ירצה את טענותיו, ישמע את הטענות של הצד השני, יישאל שאלות, יענה תשובות, על-ידי חברי הכנסת, ככל שיידרש.

 לגופם של דברים, מבחינת המהות, היועץ המשפטי או נציגו - הוא כמובן יכול להופיע באמצעות נציגו - אני מניח שהוא יופיע.","היו""ר רוני בר-און"
43,71333,הוא יופיע.,רז נזרי
44,71333,אז מה יהיה טיבו של הדיון היום?,דליה איציק
45,71333,"אמרתי - דיון פורמלי. נכנסת באיחור, הודעתי את זה.","היו""ר רוני בר-און"
46,71333,אני לא הבנתי מה זה דיון פורמלי.,דליה איציק
47,71333,"מצוות התקנון היא לפתוח בדיון מייד בישיבה הראשונה הקבועה לוועדת הכנסת, לאחר שהיועץ המשפטי לממשלה מבקש את הבקשה הזאת. במצווה זו אנחנו עומדים היום - הבקשה הגיעה ביום רביעי אחר הצהרים, וככזו - זו הישיבה הראשונה. לכן אנחנו פותחים את הדיון, אבל אמרתי: גם מבחינת נוחיותם, בעיקר מבחינת נוחיותם של חברי הכנסת, ועוד יותר - של הסניגורים שלהם - אי-אפשר היה לקיים את הדיון היום. לכן, כפי שאתם תשמעו בהמשך, הוצעו תאריכים שמקובלים על עורך הדין של חבר הכנסת חזן, תאריכים שמקובלים על עורך הדין של חבר הכנסת גורולובסקי, תאריכים שמקובלים על היועץ המשפטי לממשלה, ואנחנו נקבע את התאריכים האלה מייד כשהדיון הפורמלי הזה יגיע לקצו.","היו""ר רוני בר-און"
48,71333,"שאלה, אדוני היושב-ראש. אני מבקש לדעת האם יש איזושהי מגבלת זמן, או שזה תהליך שעלול או עשוי להימשך עד בלי גבול.",דני יתום
49,71333,"לכאורה, אין מגבלת זמן. אני יכול לומר לך, מהניסיון הקודם שהיה פה לוועדה הזאת בכנסת הזאת - בבקשה שעניינה היה חברת הכנסת בלומנטל - פתחנו את זה מייד. אז היה צורך יותר ממושך לתת לצדדים, להגנה, לעיין בראיות משום שלא היה שימוע. פה, חומר הראיות כבר הועמד לצדדים, התקיים שימוע. זו נגזרת מכמה זמן הדיון מתמשך. אין מגבלת זמן.","היו""ר רוני בר-און"
50,71333,"אדוני היושב-ראש, האם היועץ המשפטי מסיים את תפקידו בסוף ינואר, או בסוף דצמבר?",דליה איציק
51,71333,בסוף דצמבר.,"היו""ר רוני בר-און"
52,71333,על אחת כמה וכמה הוא היה צריך להיות כאן.,דליה איציק
53,71333,על אחת איזה כמה ועל איזה כמה? מה כמה הראשון ומה כמה השני?,"היו""ר רוני בר-און"
54,71333,"אני אסביר לך. קודם כל, אני לא זוכרת פרוצדורה כזאת. בכלל, אני חושבת שהמעמד מחייב - אומנם זה הפך להיות מאוד לעתים קרובות שמסירים חסינות - אבל זה נראה היה לי נכון, בכל זאת זה אירוע קשה ויום קשה גם לחברי הכנסת היושבים פה.

 אני חושבת שהיה נכון שהיועץ המשפטי לממשלה יתחיל היום את הדיון - לא שלוחיו ולא מישהו אחר - ואילוצי הזמן בוודאי מחייבים היו את נוכחותו היום.",דליה איציק
55,71333,"הזיכרון , עם כל כמה שהוא חשוב, אין לו שום נפקות - לא תקנונית ולא משפטית. הדבר היחיד שיש לו כאן נפקות זה התקנון והפרוצדורה. הפרוצדורה איננה מחייבת את התייצבותו היום מכיוון שאמרתי, והקדמתי ואמרתי, ושבתי ואמרתי: הדיון כאן היום לא יהיה לגופו של עניין.

 סברתי, וכך החלטתי, שאין צורך בהתייצבותו של היועץ המשפטי לממשלה. לדעתי, אין גם שום השפעה - לצורך הנחיצות של ההתייצבות שלו כאן היום - לעובדה שהוא מסיים את תפקידו בסוף דצמבר. העובדה היחידה שעליה יכול להשפיע הנתון הזה שהוא מסיים את תפקידו בסוף דצמבר, זה שאנחנו נשמע אותו עד שהוא יסיים את תפקידו.

 למען הפרוטוקול וכדי להרגיע את חברת הכנסת איציק, אני חייב לציין שהוא היה נכון להופיע כאן היום. אני סברתי שאין בזה טעם. הא ראיה, שגם שחררתי את פרקליטו של חבר הכנסת גורולובסקי מחובת ההופעה כאן היום.

 ובכן, אנחנו עוברים לדיון בבקשה. הונחה בפני הבקשה של היועץ המשפטי לממשלה בעניינם של חברי הכנסת מיכאל גורולובסקי ויחיאל חזן. לכל אחת מן הבקשות צורפה טיוטת כתב האישום, שגם היא הונחה בפניכם.

 אמת, נכון הדבר, חברי הכנסת גורולובסקי וחזן - היועץ המשפטי לממשלה מבקש להאשים אותם ולהעמיד אותם לדין בכתב אישום אחד, ויחד עם זאת, הוגשו שתי בקשות נפרדות, בקשה אחת לחבר הכנסת חזן ובקשה שנייה לגבי חבר הכנסת גורולובסקי. עצם הדיון, מעצם טיבו וטבעו, מזמין דיון נפרד בשתי הבקשות. לא עניינו של חבר הכנסת האחד כעניינו של חבר הכנסת השני, פרט למסכת העובדות ולהוראות החיקור שנזכרים בכתב אישום אחד.

 לכן, אני קובע שהדיון בבקשות יתנהל בנפרד - דיון אחד בעניינו של חבר הכנסת גורולובסקי, ודיון אחד בעניינו של חבר הכנסת חזן.

 אני מבקש לומר עוד שני דברים לפני שאנחנו בעצם נתקדם ונגיע להיכן שאנחנו צריכים להגיע.

 בכתב האישום יש רשימה של עדי התביעה. שמי מופיע ברשימת עדי התביעה כעד תביעה שמופיע ברשימה מס' 9 - כמובן, זה לא מחייב במהלך המשפט, אפשר לעשות עם זה מה שרוצים. ככזה, סברתי שיהיה זה נכון שהיועצת המשפטית של הכנסת תחווה את דעתה אם מן הראוי ואם נכון שאני אנהל את הדיון בוועדת הכנסת בבקשות אלה של היועץ המשפטי לממשלה.","היו""ר רוני בר-און"
56,71333,או להשתתף בהצבעה.,אחמד טיבי
57,71333,"אין ספק שאם לא הייתי יכול לנהל את הדיון - גם לא הייתי משתתף בהצבעה. אם היתה פה איזושהי פסלות - היא היתה הולכת לכל אורך הדרך.

 נוכח כך, פניתי ביום 2 בדצמבר, מייד עם קבלת הבקשה, אל היועצת המשפטית בכתב, ביקשתי ממנה לחוות את דעתה. כתבתי לה ש""היועץ המשפטי הגיש היום ליושב-ראש הכנסת שתי בקשות נפרדות ליטול את חסינותם של חברי הכנסת יחיאל חזן ומיכאל גורולובסקי על מנת שאפשר יהיה לפתוח בהליכים פליליים נגדם בבית משפט השלום בירושלים"".

 צירפתי את פניית היועץ המשפטי, וכתבתי לה: ""כפי שתראי בטיוטת כתב האישום, שמי נכלל ברשימת עדי התביעה. בנסיבות העניין סברתי כי מן הראוי שתחווי את דעתך המקצועית אם נכון וראוי שאנהל את הדיון בוועדת הכנסת בבקשות אלה של היועץ המשפטי לממשלה"". כתבתי גם ש""באתי בדברים עם היועץ המשפטי לממשלה וביקשתיו להעמיד לרשותך את הודעתי במשטרה בעניין הנדון כדי שתוכלי לעיין בה לצורך קביעת עמדתך"" - כדי שהיא תדע מה תוכן עדותי במשטרה. ""אודה לחוות דעתך בהקדם"".

 למחרת היום קיבלתי את מכתבה של היועצת המשפטית: ""לכבוד חבר הכנסת רוני בר-און, יושב-ראש ועדת הכנסת. הנדון: ניהול הדיון בוועדת הכנסת בבקשת היועץ המשפטי לממשלה בדבר נטילת חסינות חברי הכנסת חזן וגורולובסקי. במענה למכתבך שבנדון, הריני להודיעך כדלקמן: לאחר שעיינתי בבקשות היועץ המשפטי לממשלה מיום 2 בדצמבר 2003, בדבר נטילת חסינות חברי הכנסת יחיאל חזן ומיכאל גורולובסקי, בטיוטת כתב האישום ובהודעתך במשטרה מיום 6 ביולי 2003, הגעתי למסקנה כי אין בעובדה ששמך נכלל ברשימת עדי התביעה כדי למנוע ממך, כיושב-ראש ועדת הכנסת, לנהל את הדיון בוועדת הכנסת בבקשות האמורות, בהתאם להוראות סעיף 13(ג) לחוק חסינות חברי הכנסת, זכויותיהם וחובותיהם, התשי""א-1951.""

 למען הסר ספק, ונוכח השאלה של חבר הכנסת טיבי - שלי היתה ברורה, אני חושב שגם לך ברורה - ברגע שנתת את הרשות הזאת, ניתנה גם הרשות להצביע בדיון.","היו""ר רוני בר-און"
58,71333,נכון.,אנה שניידר
59,71333,תודה רבה. עד כאן בקשר לעניין האישי שלי.,"היו""ר רוני בר-און"
60,71333,וזה חל מכללה גם לגבי יתר חברי הכנסת.,רשף חן
61,71333,מקל וחומר.,ענבל גבריאלי
62,71333,"מקל וחומר אפשר לומר שגם נניח לו יצויר שהיועצת המשפטית עצמה עדת התביעה, אז גם היא יכולה עדיין להשתתף?",דוד טל
63,71333,"אני מניח, למרות שאני לא יועץ לה.","היו""ר רוני בר-און"
64,71333,מקל וחומר.,ענבל גבריאלי
65,71333,אולי בן-בנו של קל וחומר.,דוד טל
66,71333,"אני בכל אופן הייתי מציע שננסה - לפחות בדיון הזה שהוא לא מסוג הדיונים שאנחנו אוהבים לקיים ורוצים לקיים - שננסה לשמור ככל האפשר על רצינות.

 גם ראיתי לנכון, ואני עושה את זה כאן, בדיון הפתוח בוועדה - מייד עם הגשת הבקשה של היועץ המשפטי לממשלה, שמעתי בעיתונות - שמעתי וקראתי וגם פנו אלי עיתונאים - כדי לקבל את חוות דעתי כיצד אני עומד להכריע בעניין - האם אני בעד הסרת החסינות, נגד הסרת החסינות. שמעתי חברים מן הכנסת, ולמרבית הצער גם מן הוועדה, מודיעים בראש כל חוצות מה תהיה תוצאת הדיון לדידם: אני אסיר את החסינות, אני אתנגד להסיר את החסינות.

 אני חושב שהדברים האלה הם דברים שלא צריכים להיות. אני מזכיר לחברי הוועדה - הדיון שלנו הוא דיון מעין שיפוטי. לא יכול להיות שחבר כנסת שמשתתף בדיון מעין שיפוטי יצהיר בראש כל חוצות מה תהיה עמדתו בתום הדיון, עוד בטרם ראה את הבקשה, שמע את הבקשה, שמע את היועץ המשפטי ושמע את חבר הכנסת ו/או את סניגורו.","היו""ר רוני בר-און"
67,71333,איפה היועץ המשפטי?,אופיר פינס-פז
68,71333,"אנחנו לא נחזור על זה, תבוא בזמן. אם תהיה חבר ועדה - אז בטח מגיעה לך זכות. אי-אפשר לבוא הנה באיחור ולהתחיל לפתוח דיונים שכבר היו.

 אני מבקש מהיועצת המשפטית, בעניין הזה של ההתבטאות המוקדמת של החברים קודם הדיון או במהלך הדיון, לומר את דברה.","היו""ר רוני בר-און"
69,71333,"אני מסכימה עם דברי היושב-ראש שמוטב היה אילו חברי הכנסת חברי הוועדה היו נמנעים מלהביע את עמדתם לפני הדיון, אבל בהיותם חברי כנסת ובהיותם חברי הוועדה, הם רשאים למלא את תפקידם כפי ראות עיניהם, ואינני רואה כל סיבה או דרך למנוע את השתתפותם בדיון ובהצבעה על הבקשה.

 יש בתקנון, בסעיף 101א, הפירוט של סדרי הדיון בבקשות לנטילת החסינות. אין שם שום דבר שמגביל את חברי הוועדה, למעט חבר ועדה שהוא עצמו נשוא הבקשה.

 לפיכך, גם אם כפי שאמרתי, אולי הנושא איננו כל-כך ראוי, ומוטב היה אילו לא היו מתבטאים חברי הכנסת, אין בכך כדי למנוע מבחינה פורמלית את השתתפותם בדיון.",אנה שניידר
70,71333,את אומרת שזה לא עולה למדרגת פסלות.,"היו""ר רוני בר-און"
71,71333,"אדוני היושב-ראש, כיוון שבין היתר התייחסת לנושא הזה, אני גם מבקשת להתייחס לנושא הזה.

 בכל הכבוד שאני רוחשת ליושב-ראש הוועדה וליועצת המשפטית של הכנסת, יושב-ראש הוועדה אינו מחנך של חברי הוועדה, אינו בתפקיד של מחנך של חברי הוועדה. כולנו אנשים בוגרים, תבוניים, וכבר השתתפנו כאן לצערי בכמה וכמה הסרות חסינות.

 אנחנו יודעים בדיוק מה מוטל עלינו, אנחנו יודעים שלא מתפקידנו לבחון את חומר הראיות, אנחנו יודעים שמתפקידנו לבחון ולבדוק האם נעשתה כאן רדיפה פוליטית, ולאור זה יש לנו עמדה מאוד-מאוד ברורה מה התפקיד שלנו, מה שיקול הדעת שלנו, ואיך מותר לנו להתבטא.

אני חושבת שהנושא הזה לא היה צריך לעלות, ואני מקווה שהוא לא יעלה גם בישיבות הבאות, אם חלילה נזדקק לזה.",זהבה גלאון
72,71333,"היות ואני מאלה שהתבטא בתקשורת, אני מודיע לכבודו יושב-ראש הכנסת, שאני אמשיך להתבטא בעניין הזה.",אהוד יתום
73,71333,הוא עוד לא יושב-ראש הכנסת.,קריאה
74,71333,לא מחנך הוועדה ולא יושב-ראש הכנסת.,"היו""ר רוני בר-און"
75,71333,"יושב-ראש הוועדה, סליחה - אני אמשיך לדון בעניין הזה גם בתקשורת. אני חושב שכאשר חברים אחרים שומעים חבר כנסת כזה או אחר, יכול להיות שהם כתוצאה מכך משנים את דעתם.

ועל כן, אדוני, זה לא סוד כמוס וזה לא סודי, וזו לא ועדת משנה. זה דיון ציבורי על עתיד וגורל של חברי כנסת, חברינו, ואני חושב שמן הראוי לדון בנושא הזה גם בתחום התקשורתי.",אהוד יתום
76,71333,"תודה רבה. אני מבקש להזכיר לכם עוד עניין אחד, וזה הכללים של החלפה לצורך הצבעה. לפי סעיף 101א(ג) לתקנון ""לא יוחלף חבר הוועדה אלא אם נבצר ממנו להשתתף בדיוני הוועדה"".

המסקנות שעולות מן הדברים האלה - אני לא בטוח שהדברים האלה היו ברורים בדיון הקודם שניהלנו בעניינה של חברת הכנסת בלומנטל, לכן אני מבקש להבהיר כאן מלכתחילה.

אין חובה על חברי הכנסת להגיע לישיבות. חברי הכנסת יכולים - ואנחנו נאפשר להם את זה, ולפי דעתי הם גם צריכים - לקרוא את הפרוטוקולים שיהיו זמינים עבורכם. גם מי שלא הגיע לישיבות, יכול להצביע.

אם חבר קבוע של הוועדה לא הגיע, והגיע במקומו ממלא-מקום מהסיעה, כפי שמבקש יושב-ראש סיעת הליכוד ויושב-ראש הקואליציה, למנות ממלא-מקום אד הוק לחבר הכנסת גורולובסקי לצורך הדיון הספציפי הזה - כמובן שמבחינה תקנונית, חבר הכנסת גורולובסקי יכול להשתתף בדיונו של חבר הכנסת חזן - זה עניין לבחירתו הוא, אני לא אכנס לזה.

אבל, אם חבר קבוע של הוועדה לא הגיע, ובמקומו הגיע ממלא-מקום - לא יוכל החבר הקבוע להצביע בסוף ההליך. מי שמתחיל הוא זה שמסיים, גם אם אין חובת התייצבות לדיונים.

אם החבר הקבוע לא הגיע כי נבצר ממנו - ואנחנו נצטרך לדון מה זה נבצר ממנו- ובמקומו הגיע ממלא המקום שהצהיר על כך שהוא בא במקום הקבוע - יוכל בכל זאת החבר הקבוע להצביע.

כמובן הכלל בסעיף 101א(ב), שאם הדיון בנטילת החסינות נוגע לחבר הכנסת שהוא חבר בוועדת הכנסת - הוא כמובן לא יוכל להשתתף, כחבר בוועדה, לא בדיונים ולא בהצבעה, וסיעתו רשאית לשלוח נציג אחר במקומו.

עד כאן ענייני הפורמליות.","היו""ר רוני בר-און"
77,71333,"אני מבקש לשאול שאלה, או בעצם להעיר הערה. אני באמת מנסה לעמוד על סדרים נכונים, למיטב הבנתי, של הדיון. ודומני, שאנחנו מעמידים - אם אנחנו מאפשרים לחבר כנסת אחד, במקרה זה גורולובסקי, לדון בעניינו של חבר כנסת אחר, במקרה זה חזן, כאשר תלוי ועומד עניינו של חבר הכנסת גורולובסקי - אני אינני חושב שזה יהיה ראוי להעמיד בפני המבחן הזה והפיתוי הזה את חבר הכנסת גורולובסקי, מאחר שתרשה לי לחשוש ששיקול הדעת עלול להיות לא ממין העניין.

אני מבקש, בין היתר דרכך אדוני, לשמוע את חוות הדעת של היועצת המשפטית.",דני יתום
78,71333,"אין פה צורך בחוות דעת של היועצת המשפטית. אמרתי לך מה המצב התקנוני. תנוח דעתך. אמרת דברים שהם נכונים, ואני מניח שכך ינהגו. אם עקבת, גם חבר הכנסת סער דיבר על החלפתו של חבר הכנסת גורולובסקי. אם הבעיה תצוף - אני מבטיח להגן עליך עוד פעם ולתת לך את הזכות לומר את זה שוב.","היו""ר רוני בר-און"
79,71333,"אדוני היושב-ראש, אני רק רוצה לוודא שהבנתי נכון את דבריך. אני מבין: 1. שכאשר יש ממלא-מקום - הוא צריך להיות לאורך כל ההליך.",גדעון סער
80,71333,נכון.,"היו""ר רוני בר-און"
81,71333,"2. אני מבין שאין צורך בממלא-מקום להיעדרות מישיבה. זאת אומרת, בין אם חבר קבוע ובין אם חבר זמני - הוא יכול להסתפק אחרי כן בקריאה בפרוטוקול.",גדעון סער
82,71333,"הבנת נכון.

 אגיד לכם מה אני אעשה, כדי שאנחנו נייצר קו אחיד. בפתח הישיבה הבאה, אני אקריא את שמות 21 חברי הכנסת שיצביעו בסוף. תודה רבה.","היו""ר רוני בר-און"
83,71333,"היושב-ראש, אני לא הבנתי כך מדבריך, אני הבנתי את זה קצת אחרת. מדבריך אני למד שחבר הכנסת ברמה העקרונית יכול לא להשתתף באף לא ישיבה אחת, אבל על-פי החלטת בג""ץ בנושא של פנחסי, הוא חייב לקרוא את הפרוטוקולים.",דוד טל
84,71333,זה נכון.,"היו""ר רוני בר-און"
85,71333,"אם כך, אני בעצם יכול לשבת כאן לאורך כל הזמן. בדיון האחרון יקרא חבר כנסת אחר מסיעתי את כל הפרוטוקולים - הקבוע - ויבוא להצביע.",דוד טל
86,71333,אתה מנסה לעשות - - -,"היו""ר רוני בר-און"
87,71333,"לא, לא, אני לא מנסה.",דוד טל
88,71333,אני רואה את עצמי פטור מלענות על השאלה שלך.,"היו""ר רוני בר-און"
89,71333,"לא, אני רוצה להבין.",דוד טל
90,71333,"כל 120 חברי הכנסת יכולים לשבת פה בכל הישיבות. מי שיצביע זה מי שאני אקרא את שמו בפתח הדיון הבא, נקודה. אני אעשה רשימה של 21 חברים בעניין של חזן ורשימה של 21 חברים בעניין גורולובסקי, ומצדי יכולים להיות פה 120 חברי כנסת, כולל חברי כנסת לשעבר.","היו""ר רוני בר-און"
91,71333,"בישיבה הקודמת אנחנו קיבלנו חוות דעת משפטית שהגדירה בצורה מאוד יפה, עם תקדימים, את גדר הסמכויות של הוועדה.",רשף חן
92,71333,לא הבנתי. חוות דעת משפטית של מי?,"היו""ר רוני בר-און"
93,71333,"חוות דעת של היועצת המשפטית של הכנסת, שהגדירה את סמכויות הוועדה. אני מבקש לחזור על העניין הזה, עם דגש מיוחד על ההבחנה בין החסינות המהותית לחסינות הדיונית.",רשף חן
94,71333,מתי אתה מבקש לחזור על זה?,"היו""ר רוני בר-און"
95,71333,לקראת הישיבה הבאה.,רשף חן
96,71333,חוות הדעת - צריך לעדכן אותה?,"היו""ר רוני בר-און"
97,71333,"נדמה לי. קודם כל, אני לא יודע, אבל נדמה לי שבמקרה הזה עולה בצורה הרבה יותר- - -",רשף חן
98,71333,"למה אתה גורר את הדיון לדיון מהותי, כשאין פה אנשים? אנשים לא מיוצגים.","היו""ר רוני בר-און"
99,71333,אני לא גורר את הדיון לדיון מהותי.,רשף חן
100,71333,הדיון בעניין הזה - יגיע זמנו כאשר הדיון יהיה דיון מהותי. תודה רבה.,"היו""ר רוני בר-און"
101,71333,אני לא גורר את הדיון לדיון מהותי. אני מבקש חוות דעת על גדר הסמכויות של הוועדה הזאת בהקשר של ההבחנה הזאת.,רשף חן
102,71333,זמנה של הבקשה יגיע .,"היו""ר רוני בר-און"
103,71333,אני מבקש אותה מראש.,רשף חן
104,71333,"תודה רבה, שמעתי אותך. תודה רבה.","היו""ר רוני בר-און"
105,71333,אני לא מבין את ההערה שלך.,רשף חן
106,71333,מאה אחוז. תודה רבה.,"היו""ר רוני בר-און"
107,71333,אני באתי להודיע שאני מחליף את חבר הכנסת יורי שטרן לנושא הזה בוועדה.,אליעזר כהן
108,71333,בשני הדיונים.,"היו""ר רוני בר-און"
109,71333,בשני הדיונים.,אליעזר כהן
110,71333,"נא לרשום את זה, אתי. חבר הכנסת אחמד טיבי.","היו""ר רוני בר-און"
111,71333,אני מוותר.,אחמד טיבי
112,71333,"רק שאלה, אדוני. האם אנחנו יכולים להבין, מעצם הדיון, שהחברים חזן וגורולובסקי החליטו שהם אינם מבקשים בעצמם להסיר את החסינות?",דליה איציק
113,71333,אני לא שואל את השאלות האלה.,"היו""ר רוני בר-און"
114,71333,למה?,דליה איציק
115,71333,כי אני לא שואל את השאלות האלה.,"היו""ר רוני בר-און"
116,71333,- - -,דליה איציק
117,71333,"סליחה, חברת הכנסת איציק, אני מנהל את הדיון. אם אני אקבל הודעה - - -","היו""ר רוני בר-און"
118,71333,"סליחה, אדוני, אל תהיה קצר-רוח. השאלה שלי היא מאוד לעניין.",דליה איציק
119,71333,מאוד לא לעניין.,"היו""ר רוני בר-און"
120,71333,"ואל תיתן לי ציונים, בכל הכבוד הראוי.",דליה איציק
121,71333,מי שם את השאלה אם היא לעניין? תודה.,"היו""ר רוני בר-און"
122,71333,"כבר נתת לנו ציונים. אני מבקשת ממך, אני רוצה להבין. אם הם מתכוונים - אז באמת כל הדיון הזה, חבל לי עליהם וחבל עלינו. אם הדיון הזה מתכוון כך שהם אינם מסירים את החסינות- כל הדיון, יש לו ערך. השאלה היא מאוד-מאוד לעניין.",דליה איציק
123,71333,תודה רבה. אין צורך להשיב על השאלה.,"היו""ר רוני בר-און"
124,71333,מה זאת אומרת?,דליה איציק
125,71333,אין צורך להשיב על השאלה.,"היו""ר רוני בר-און"
126,71333,אני רוצה להבין מה זאת אומרת.,דליה איציק
127,71333,מי שמבקש להסיר את חסינותו - יודע לעשות את זה.,"היו""ר רוני בר-און"
128,71333,אז הם ביקשו שלא?,דליה איציק
129,71333,הם לא צריכים לבקש שלא.,"היו""ר רוני בר-און"
130,71333,אז תענה לי יפה. תגיד שהם לא ביקשו להסיר את החסינות.,דליה איציק
131,71333,אני לא רוצה לענות לך.,"היו""ר רוני בר-און"
132,71333,זה חמור מאוד שאתה לא רוצה לענות לי.,דליה איציק
133,71333,"אני לא רוצה לענות לך משום שאני חושב שהשאלה שלך היא פרובוקטיבית, חד-משמעית פרובוקטיבית, את לא צריכה לגרום לאף אחד לעשות משהו כשהוא לא רוצה לעשות את זה.","היו""ר רוני בר-און"
134,71333,סליחה - - -,דליה איציק
135,71333,"אל תיכנסי לדבריי, לא נכנסתי לדברייך.","היו""ר רוני בר-און"
136,71333,"אל""ף, נכנסת. אני מציעה לך שתספור עד שלוש. בי""ת, אני אענה לך כשיגיע לך.",דליה איציק
137,71333,מי ביקש ממני לא לחנך את חברי הוועדה?,"היו""ר רוני בר-און"
138,71333,"רוני, אני מבקשת ממך. השאלה שלי היא מאוד לא פרובוקטיבית, אני מאוד לא במצב-רוח פרובוקטיבי, הנושא הוא לא פרובוקטיבי, ובכל הכבוד הראוי יש לי קצת יותר ניסיון ממך גם בשטח הזה, אז תקשיב טוב.",דליה איציק
139,71333,"בוודאי, ניסיון של פרובוקציות.","היו""ר רוני בר-און"
140,71333,ממש לא.,דליה איציק
141,71333,רק.,"היו""ר רוני בר-און"
142,71333,"אתה לא יותר חבר מאחרים. בינתיים אני הגנתי על החברה שלך יותר ממה שאתם הגנתם עליה, אז בבקשה ממך, ותודה רבה לך.",דליה איציק
143,71333,אז אנחנו ניתן לך את פרס הוועדה להגנת החברים.,"היו""ר רוני בר-און"
144,71333,אל תיתן לי שום פרס ועדה.,דליה איציק
145,71333,תודה רבה. אין צורך לענות על השאלה.,"היו""ר רוני בר-און"
146,71333,אני רוצה רק להסביר את המצב המשפטי לשאלה הזאת.,אנה שניידר
147,71333,זה ברור. המצב המשפטי ברור לכולם. חבר כנסת שמבקש שחסינותו תוסר - יכול לעשות את זה עד לרגע שבו מתקבלת החלטת הוועדה.,"היו""ר רוני בר-און"
148,71333,"כתוב בחוק: ""כל עוד לא הסתיים הדיון בוועדת הכנסת"".",אנה שניידר
149,71333,"בוודאי. הדיון בוועדת הכנסת מסתיים בהחלטה, ואין צורך בפרובוקציות האלה, ואין צורך לקרוא קריאה אולי תשנו את דעתכם, להזמין הסרת חסינות. נער הייתי וגם זקנתי, אנחנו מכירים את כל ה""שטיקים"" האלה.

 הפרוצדורה מבחינת ההסברים - אלא אם יש עוד חברים שצריכים עוד הסברים, או מבקשים עוד הסברים, ולא ענינו ולא שאלנו - תמה.","היו""ר רוני בר-און"
150,71333,אדוני היושב-ראש.,אופיר פינס-פז
151,71333,את מי אתה מחליף בוועדה?,"היו""ר רוני בר-און"
152,71333,אני אמור להחליף את חבר הכנסת שלום שמחון.,אופיר פינס-פז
153,71333,אמור להחליף. אתה החלפת?,"היו""ר רוני בר-און"
154,71333,אני לא מודיע הודעות. רק יושבת-ראש הסיעה יכולה להודיע הודעות סיעה.,אופיר פינס-פז
155,71333,חבר הכנסת פינס משתתף בדיון הזה כחבר בוועדה?,"היו""ר רוני בר-און"
156,71333,"אדוני, הוא משתתף בדיון כי הוא חבר הכנסת פינס. אני אענה לך על השאלה הזאת כשאני ארצה.",דליה איציק
157,71333,"חבר הכנסת פינס, בבקשה.","היו""ר רוני בר-און"
158,71333,למה? זה מפריע לך שאני פה?,אופיר פינס-פז
159,71333,"לא, להיפך. אני שמח שאתה פה.","היו""ר רוני בר-און"
160,71333,"אדוני היושב-ראש, התקדימים לענייני הסרת החסינות היו כאלה שחבר כנסת שלא השתתף בפועל בדיון - נמנעה הצבעתו. יכול להיות שזה נעשה בניגוד לתקנון, או לא בהתאם לתקנון - אינני יודע - זו היתה המציאות שלפיה פעלנו. אתה מציע כאן - - -",אופיר פינס-פז
161,71333,"אני לא מציע. לדידי, חבר כנסת שלא משתתף בדיון - אם היו שואלים אותי - לא היה צריך להצביע. ומכיוון שהפרוטוקול שותק בעניין הזה, דיברתי עם היועצות המשפטיות, ומה שאמרתי זה מה שקיבלתי מהיועצות המשפטיות.

 אני לא מכיר שופט - אם אני משווה את הדיון הזה כי הוא מעין שיפוטי - שפותח הדיון, נוסע לשפת הים, חוזר, קורא את הפרוטוקול, וחורץ את הדין. עניתי לך, על חוות דעת של יועץ משפטי עניתי לך, לא המצאתי את זה. יש לי דעה פרטית, אבל עניתי על חוות הדעת המשפטית.","היו""ר רוני בר-און"
162,71333,"אז אולי תשאל את היועצת המשפטית, שישבה פה והנחתה אותנו לאורך כל השנים האחרונות, שאסור - לא לא לבוא, אסור לקום מהכיסא.",אופיר פינס-פז
163,71333,אף פעם לא אמרתי.,אנה שניידר
164,71333,"אנה, אני הייתי פה. מה השתנה?",אופיר פינס-פז
165,71333,לא השתנה שום דבר וגם אף פעם לא הנחיתי ברוח זאת.,אנה שניידר
166,71333,אז עכשיו יהיה ויכוח בינך לבינה מה היו ההנחיות?,"היו""ר רוני בר-און"
167,71333,"אני הולכת לפי מה שכתוב בתקנון. התקנון מצא לנכון להתייחס באופן מפורש לדיונים לנטילת חסינות של חבר כנסת, ונאמר באופן מפורש בסעיף 101א שיש סדרי דיון מיוחדים, ואז נאמר בסעיף קטן (ג): ""בכפוף לאמור בסעיף קטן (ב), לא יוחלף חבר הוועדה, אלא אם נבצר ממנו להשתתף בדיוני הוועדה"".",אנה שניידר
168,71333,מה פירוש הדבר אם נבצר ממנו?,דני יתום
169,71333,"השאלה מה אם נבצר ממנו - אין צורך כרגע לפרש אותה, כי נבצר ממנו זה דבר אינדיבידואלי של כל חבר כנסת, שהוועדה לא נכנסת לכך.

 דיונים רגילים של ועדות הכנסת - אין חובה של חבר כנסת להשתתף בהם, והדבר נתון לשיקול דעתו הבלעדית. לצורך כך גם נאמר בבג""ץ פנסחי, שחברי הכנסת צריכים לעיין בפרוטוקולים על מנת שיוכלו להצביע. אז התקנון לא אומר שחובה על חבר הכנסת לשבת.",אנה שניידר
170,71333,"הבנתי. הפרקטיקה כשאת ישבת פה, ואני ישבתי פה, היתה אחרת?",אופיר פינס-פז
171,71333,"הפרקטיקה נתונה לשיקול דעתו של כל חבר ועדה. אני לא יכולה להגיד לחבר ועדה: שב כאן מהתחלה ועד הסוף, ואל תצא.",אנה שניידר
172,71333,אבל אמרנו את זה בעבר.,אופיר פינס-פז
173,71333,אני לא זוכרת שאמרנו דבר כזה.,אנה שניידר
174,71333,תסתכלי בפרוטוקולים.,אופיר פינס-פז
175,71333,"אני מוכנה להסתכל בפרוטוקולים, אבל הפרקטיקה הזאת לא נובעת מהתקנון.",אנה שניידר
176,71333,תסתכלי בפרוטוקול.,אופיר פינס-פז
177,71333,"אם כרגע הוועדה מחליטה על סדרי דיון לפני שהיא מתחילה בדיון - זה רק דבר שאפשר לברך עליו, כדי שכללי המשחק יהיו ברורים לאורך כל הקו.",אנה שניידר
178,71333,עכשיו היה ברור הכל?,"היו""ר רוני בר-און"
179,71333,רק הסבתי את תשומת הלב שבעבר זה היה אחרת.,אופיר פינס-פז
180,71333,"אופיר, אני גם באינסטינקט חשבתי כמוך ואני מוכרח להודות שבמהלך הדיון בעניינה של חברת הכנסת בלומנטל גם כיוונתי את החברים לחובת השתתפות. מכיוון שעלו פה דברים, אני פניתי לייעוץ המשפטי, קיבלתי את התשובה, ואני - עם כל ההרגשה הפנימית שלי - לא יכול לשנות את התקנון. יכול להיות שזו יכולה להיות הצעה טובה לשינוי התקנון.","היו""ר רוני בר-און"
181,71333,"אדוני יושב-ראש הוועדה, אני מבקש לפנות לשני חבריי לסיעה - חבר הכנסת חזן וחבר הכנסת גורולובסקי - היות ואני חש ואני רואה שזו הופכת להיות ההצגה הכי טובה בעיר - ירושלים - ובכנסת, אני הייתי מבקש, על מנת לחסוך לשחקנים, לבמה ולקהל, את ההצגה הזאת- אדוני, תהיה עם קצת סבלנות - ברגע שהם יגיעו למסקנה - אם הם יגיעו למסקנה - שהם מסירים את חסינותם בעצמם, שיחסכו את ההצגה הזאת לשחקנים, לבמה ולקהל.",אהוד יתום
182,71333,למה בכלל להעלות את זה?,ענבל גבריאלי
183,71333,"סליחה, אהוד. אני חי פה בדיכוטומיה בין הבקשה של חברת הכנסת גלאון - שאני מתכוון לאמץ - שלא לחנך את חברי הוועדה, ולמוסר שקיבלתי פה מחברת הכנסת איציק. אני לא חושב שצריך להגיד את הבקשה הזאת. הם יודעים, תאמין לי. לכל אחד מהם יש ייעוץ משפטי, הם אנשים מבוגרים - כמוני וכמוך - והם יודעים שאנשים מדברים לטלוויזיה ושאין להם שום סיבה למסיבה לגבי מה שקורה פה. אני מבקש לא להזמין אותם לעשות מעשה שהם יודעים שהם יכולים לעשות אותו לבד. זה לא נכון לעשות את זה.","היו""ר רוני בר-און"
184,71333,"היות ודעתי ידועה וברורה, אני מרשה לעצמי לומר את העניין הזה, ואני לא חוזר בי מבקשתי.",אהוד יתום
185,71333,"אנחנו נפתח דיון לגופו של עניין ונמשיך בעניינו של חבר הכנסת חזן ביום שלישי, 16 בדצמבר. אם לא נסיים - נמשיך ביום רביעי, 17 בדצמבר. בעניינו של חבר הכנסת גורולובסקי נפתח שבוע אחרי כן ב- 23 בדצמבר, ואם לא נסיים - נמשיך ב- 24 בדצמבר.

 מיכאל, זה חשוב שתעביר זאת לעורך-הדין שלך. כשאנחנו נתחיל, אנחנו נתחיל עד שנסיים באותו יום - בין שתגיע המליאה ובין שנקבל אישור של המליאה להמשיך - אני מקווה שלא יהיה צורך בכך.

 ביום שלישי הבא אנחנו נתחיל בשעה 09:00 בבוקר, וביום רביעי הבא בשעה 09:00; גם ב- 23 וב-24 בדצמבר, בשעה 09:00 בבוקר, אני לא קובע שעת סיום. שעת סיום תהיה ככל שזה יתמשך.","היו""ר רוני בר-און"
186,71333,"אתה מראש קובע שזה יהיה דיון של יומיים, או לפי הצורך?",מיכאל גורולובסקי
187,71333,"לא, לא. אם נסיים באותו יום - אני קבעתי את הדיון של היום השני - משמרת שבמשמרת, למקרה שלא נסיים ביום הראשון, כדי שלא נשמע אז: אנחנו תפוסים, לא קבענו - לא מהפרקליטים, לא מכם, לא מהיועצים המשפטיים ולא מחברי הוועדה. רק במידת הצורך אנחנו נמשיך ביום השני של הדיונים, זאת אומרת שגם אם נסיים ביום שלישי את עניינו של חבר הכנסת חזן, לא נתחיל בעניין של חבר הכנסת גורולובסקי ביום רביעי. ההתחלה שלך היא ביום שלישי, 23 בדצמבר.

 תודה רבה. בנסיבות העניין, פרק זה בסדר היום תם. אני מודה לחברים.

ג. בקשות חברי הכנסת להקדמת הדיון בהצעות חוק הבאות – בקריאה טרומית:

הצעת חוק גדר הביטחון, התשס""ד-2003, של חבר הכנסת מתן וילנאי (פ/1576)

הצעת חוק גדר הביטחון, התשס""ד-2003, של חבר הכנסת דני יתום וקבוצת חברי הכנסת (פ/1631)","היו""ר רוני בר-און"
188,71333,"אנחנו ממשיכים בסדר היום – בקשות של חברי הכנסת להקדמת הדיון בהצעות החוק הבאות, בקריאה טרומית. הבקשה הראשונה היא בקשה לקיצור תקופת הנחה להצעת חוק גדר הביטחון, התשס""ד-2003, (פ/1576), של חבר הכנסת מתן וילנאי .

 בבקשה, חבר הכנסת וילנאי.","היו""ר רוני בר-און"
189,71333,"אני הגשתי הצעת חוק בנושא של הקמת גדר ביטחון מכיוון שראיתי שהממשלה לאורך זמן נכשלת בהקמת הגדר הזאת. בשנים האלה נרצחו מאות ישראלים, שהקמת הגדר ללא ספק היתה יכולה למנוע את האירוע שבו הם נרצחו. כל יום שעובר – אנחנו משלמים על כך מחיר, ולכן נדמה לי שגם חובת ההנחה צריכה להתקצר על מנת שהכנסת תוכל להביע את עמדתה בעניין.

 שנית, גם בעולם כולו מתחילות קריאות – עד להעברה של זה לבית הדין הבין-לאומי הגבוה בהאג – שיסבך את ישראל ללא ספק, וחוק כנסת יחזק את מעמדה של הממשלה גם בהתמודדות מול הלחץ הבין-לאומי בתחום הזה.

 לכן, מה שביקשתי זה לקצר את תקופת חובת ההנחה, להניח את הצעת החוק על שולחן הכנסת מוקדם ככל שניתן, עוד השבוע. תודה.",מתן וילנאי
190,71333,"הבקשה הבאה היא בקשתו של חבר הכנסת דני יתום, שעניינה אותו עניין למעשה, ולכן אני מבקש לשמוע גם אותך.","היו""ר רוני בר-און"
191,71333,"דומה שעם השנים האחרונות – בעיקר בשנה האחרונה – הולכת ומתרחבת ההבנה בקרב הציבור הישראלי ביחס לצורך בגדר ביטחון, והממשלה הרי כבר אימצה את הגדר הזו והחלה בבנייתה, ועדיין חסרים מאות קילומטרים.

 מאחר שיש הבנה בצורך בגדר, ויש הבנה בכך שרק חלק של הגדר לא יפתור את הבעיה, אלא ככל שהגדר תהיה ארוכה יותר כך ניתן יהיה להגן על יותר ויותר תושבים ואזרחים ישראלים- חשוב מאוד לסיים את הגדר מוקדם ככל האפשר, ועל כן יש חשיבות רבה מאוד שהכנסת תדון בכך מוקדם ככל האפשר.

 אנחנו עדים הבוקר להתראת פיגוע באזור דרום השרון, ודרום השרון זה כנראה לא מקרה שהוא חופף את הקטע האחרון של הגדר שכבר הושלמה, קרי מאלקנה ודרומה אין גדר, וזה כנראה לא מקרה שהמחבלים מתרכזים דווקא באזורים שבהם אין עדיין גדר, ולכן יש חשיבות עצומה בהשלמת הגדר.

 כל מה שההצעה הזאת אומרת זה להשלים את הגדר תוך שנה, והיא גם קובעת תוואי מסוים, בהיעדר החלטת ממשלה לגבי כל תוואי הגדר, לכל אורכו.",דני יתום
192,71333,יש תוואי.,אורי אריאל
193,71333,אין. אני לא יודע שהממשלה החליטה על כל התוואי.,דני יתום
194,71333,"אתה לא יודע, אבל יש החלטת ממשלה, עם מפה.",אורי אריאל
195,71333,"אה, מצוין, נהדר... דרך אגב, היא סודית או לפרסום?",דני יתום
196,71333,היא תעלה בוועדת חוץ וביטחון בעוד שבוע.,אורי אריאל
197,71333,"חבר הכנסת וילנאי, גם אתה מציע תוואי?","היו""ר רוני בר-און"
198,71333,"אני מציע לפי המלצת כוחות הביטחון, ואני מציע תאריך גמר.",מתן וילנאי
199,71333,"אני רואה שיש זהות בין שתי ההצעות שלכם לעניין עצם חובת ההשלמה – מה שנקרא, במימד הזמן. לגבי התוואי יש ביניכם חילוקי דעות?","היו""ר רוני בר-און"
200,71333,כן.,דני יתום
201,71333,כן.,מתן וילנאי
202,71333,"אז אנחנו נצביע פעמיים. יכול להיות שמישהו חושב שהזמן כן, אבל התוואי לא.

 עמדת ממשלה.","היו""ר רוני בר-און"
203,71333,אנחנו מתנגדים לפטור מחובת הנחה.,אריאלה קלעי
204,71333,בשתי הבקשות.,"היו""ר רוני בר-און"
205,71333,בשתי הבקשות.,אריאלה קלעי
206,71333,"אני תומך נלהב של הגדר, אני חושב שזה דבר מצוין.",רשף חן
207,71333,בעיקר בירושלים.,"היו""ר רוני בר-און"
208,71333,"בעיקר בכלל . אני חושב שהגדר זה דבר חשוב, אבל פרוייקט מהסוג הזה – כל פרוייקט- בעיקרון, אמור להיות בהחלטת ממשלה. זה לא נושא בדרך כלל – למעט מצבים מאוד יוצאי דופן – שמתאים לחקיקה.

 אני יכול לדמיין מצב שבו הממשלה נמנעת מלעשות משהו, והכנסת לא רואה שום דרך אחרת, אלא לבוא ולחוקק חוק שאומר לה: תבנו גדר, תעשו פעולה, אבל אנחנו לא נמצאים במצב הזה.

 החלטות הממשלה התקבלו, הממשלה החליטה לבנות את הגדר – למעשה, החלטות הממשלה תואמות במידה רבה - - -",רשף חן
209,71333,זו עמדת שינוי שלא מאיצים בהצעות חוק בממשלה?,"היו""ר רוני בר-און"
210,71333,"לא. אני לא חושב שמגישים הצעות חוק – אלא אם כן במצבים יוצאי דופן – שבהן אומרים לממשלה: תפעלי פעולה ספציפית, כמו לבנות גדר.

 אני חושב שזה כלי למצבי חירום ואני לא חושב שכרגע מצב החירום הזה קיים. אילו חשבתי שהוא קיים – הייתי חושב שיש מקום לפטור מחובת הנחה. אני חושב שיצטרכו להשתמש בחוק הזה – ובחוקים אחרים, אגב, שהונחו גם מטעם חברים מסיעת שינוי וחברים בליכוד וחברים אחרים – אם וכאשר יתברר שהממשלה לא פועלת לבניית הגדר. זה לא המצב.",רשף חן
211,71333,"אני חתום על הצעת החוק של חבר הכנסת מתן וילנאי, ואני חושב שאם היינו עושים את הגדר הזאת לפני שנתיים לאורך הקו הירוק - - -",אבשלום וילן
212,71333,אתה מסכים לתוואי הנוכחי?,אחמד טיבי
213,71333,לא. אני חושב שהתוואי – וזה גם כתוב בהצעה – צריך להיות פחות או יותר על הקו הירוק כדי להבטיח - - -,אבשלום וילן
214,71333,זה לא מה שאומר מתן.,אחמד טיבי
215,71333,"זה מה שאני אומר, תקרא את הטקסט.",אבשלום וילן
216,71333,"זה מה ששאל היושב-ראש, שזה שונה מההצעה של חבר הכנסת יתום.",אחמד טיבי
217,71333,זה שלי – על הקו הירוק ועוד גושי ההתנחלות הצמודים.,דני יתום
218,71333,"אני חתום על ההצעה של חבר הכנסת וילנאי, אני תומך בהצעה שהמשך הגדר יהיה על הקו הירוק.

 העמדות יכולות להיות בוויכוח, אבל הדחיפות קיימת – לאור מה שאנחנו רואים והעובדה שיש כמעט קונסנזוס כללי שהגדר מונעת פיגועים ויש קונסנזוס כללי שישראל הולכת להסתבך בגדול, אין מנוס אלא להחליט מהר על הקו הירוק כדי לצאת משני הצדדים של הדילמה.",אבשלום וילן
219,71333,"זאת אומרת, אתה אומר: אני לא רוצה גדר, העיקר שהיא תהיה על הקו הירוק.","היו""ר רוני בר-און"
220,71333,"אני כן רוצה גדר, ושתהיה על הקו הירוק.",אבשלום וילן
221,71333,"אדוני היושב-ראש, זה לא מיותר בדיון כזה לשבח את ראש הממשלה שעומד היום מול לחצים בנושא המשך בניית הגדר, ועל אף ההחלטות האמריקניות בנושא קיזוז כספי הערבויות ועל אף ביקורת בין-לאומית לא פשוטה, מתמיד בהחלטת הממשלה בתוואי הקיים, ואכן העבודות נמשכות ומתקיימות, ובכך אנחנו רוצים לחזק אותו.

 אני חייב לומר שאני קצת משועשע מהצעות החוק שהוגשו בנושא הזה.",גדעון סער
222,71333,כל התכלית שלנו פה זה לשעשע אותך.,"היו""ר רוני בר-און"
223,71333,"זו אחת התכליות החשובות, לא הייתי אומר כל התכלית, אבל ללא ספק אחד היעדים החשובים.",גדעון סער
224,71333,שעשועים שעולים שבעה מיליארד שקל. כרטיס לקרקס עולה 20 שקל.,יולי אדלשטיין
225,71333,"והיתה לי איזושהי פליאה שפתרתי אותה לעצמי. הפליאה היתה – איך יכול להיות שבהצעת חוק – טוב, לקבוע לוחות זמנים, במפלגת העבודה קובעים תמיד לוחות זמנים, ואנחנו רואים מה התוצאות – אבל בעיקר כאשר אומרים שתוואי הגדר ייקבע על-ידי כוחות הביטחון. אז קודם כל, יש פה ניסיון להוליך שולל, כאילו יש הבדל בין החלטת הממשלה לבין עמדת גורמי הביטחון, ולא היא.

 אבל, אני שואל את עצמי האם יש כאן בעצם איזו הצעה להכפיף את הממשלה הנבחרת לכוחות הביטחון, ומה יקרה נגיד אם תהיה מחלוקת, כפי שקורה - וחבריי מתן ודני יודעים את זה- נניח בין השב""כ לצה""ל, מיהו גורם העל בדמוקרטיה הישראלית?",גדעון סער
226,71333,המוסד.,קריאות
227,71333,"או בין אלוף פיקוד לראש אמ""ן - החלטת מי מחייבת?

 אני הגעתי למסקנה שהשנים הארוכות שלכם והברוכות בשירות צבא הגנה לישראל גרמו לשיבוש מסוים בתפיסת עולמכם הדמוקרטית, ולכן אני רוצה להזכיר לכם שבמדינה דמוקרטית יש ממשלה. ממשלה מקבלת את ההחלטות, החלטותיה מתבצעות – כך יהיה גם במקרה הזה, ודין ההצעות שלכם לא רק לא להתקבל, אלא ודאי להידחות גם היום בדיון בוועדה.",גדעון סער
228,71333,- - -,קריאות
229,71333,זה המקום היחיד שחבר הכנסת סער מדבר על דמוקרטיה.,אחמד טיבי
230,71333,85% מהחלטות הממשלה לא מתבצעות - - -,אבשלום וילן
231,71333,עד כאן הפרק הנוגע לעינוגיו של יושב-ראש הקואליציה בוועדת הכנסת.,"היו""ר רוני בר-און"
232,71333,"אני לא כל-כך הבנתי מה הקשר בין העמדות של כולנו בנושא הגדר לדיון הנוכחי, אבל אם כבר כולם התבטאו בנושא הזה, אז אני יכול להיות קונטרה לידידי יושב-ראש סיעת שינוי, ולומר שאני מתייחס לנושא הגדר בלשון נקיה מאוד בסקפטיות, ואני לא חושב שצריך להשלים אותה לא בתוך שנה ולא בתוך חמש שנים, כי חבל פשוט על הכסף.",יולי אדלשטיין
233,71333,אלא? במקום גדר מה?,דליה איציק
234,71333,זאת בדיוק השאלה – איך הגענו לגדר בלי לבדוק את האלטרנטיבות. ואם מישהו מכם יודע על האלטרנטיבות – אז שיגיד לי. בינתיים מסתבר שלא ראש הממשלה ולא שר הביטחון יודעים.,יולי אדלשטיין
235,71333,"אתה יוצא נגד עמדת ראש הממשלה, יולי?",אבשלום וילן
236,71333,"כן. אני גם בשונה מחברי גדעון סער, לא רוצה לשבח את ראש הממשלה בנושא הגדר- מותר לי, לא?",יולי אדלשטיין
237,71333,האומנם?,קריאה
238,71333,"אבל, אדוני יושב-ראש הוועדה, לצורך הדיון עצמו – כי כל שאר הדברים היו פחות רלוונטיים – אני חושב שנאמרו כאן דברים נכונים, שחקיקה לגבי פעולה ספציפית של הממשלה היא לא חקיקה מקובלת במוסד הזה. לכן, אני לא רואה בה לא צורך ולא צורך במתן פטור מחובת הנחה.",יולי אדלשטיין
239,71333,"אתם רוצים להשיב, בבקשה.","היו""ר רוני בר-און"
240,71333,"לחבר הכנסת חן – יש לי פה את הצעת ההחלטה של מועצת שינוי, יש לכם ועדת חוץ וביטחון: מועצת שינוי רואה בגדר הביטחונית אמצעי הגנה חיוני, היא דורשת - - -",מתן וילנאי
241,71333,"אגב, אני מבקש שזה יהיה תקדים שהחלטות מועצת שינוי הן מחייבות את מפלגת העבודה.",רשף חן
242,71333,"אני התכוונתי לציין לשבח שיש לכם גם מועצה, גם ועדת חוץ וביטחון, אבל אל תידבקו מהממשלה, תממשו את ההחלטות שלכם.",מתן וילנאי
243,71333,"חברת הכנסת איציק, לכם יש כבר מועד לפריימריז?",גדעון סער
244,71333,"אם אתה רוצה להקניט את מתן – אתה לא תצליח כי הוא מאוד-מאוד פופולרי, ולא רק בסקרים.",דליה איציק
245,71333,"לכן אני רוצה שיהיו פריימריז, שאתם לא תשבשו את יכולתו להיבחר. הרי אתם רוצים להאריך את כהונת היושב-ראש הזמני בדיוק מהטעם הזה, כדי למנוע ממתן להיבחר.",גדעון סער
246,71333,"אתה רוצה להיות יושב-ראש האופוזיציה, שאתה כל-כך מתעניין?",אבשלום וילן
247,71333,"כאשר חבר כנסת מהאופוזיציה מביע עמדה לגבי המוסדות הדמוקרטיים במפלגה המשתייכת לקואליציה, זה בהחלט לגיטימי שבשורות הקואליציה יביעו התעניינות דומה.",גדעון סער
248,71333,"מועצת שינוי ביקשה מחברי הכנסת לפעול ולתמוך בהצעות חקיקה שהונחו על שולחן הכנסת, ולכן כפי שציינתי, יש מספר הצעות גם של חברי שינוי.",מתן וילנאי
249,71333,"יש לנו גם בית-דין, ואתה יכול לפנות אליו - - -",רשף חן
250,71333,זה לא יהיה פינג-פונג.,"היו""ר רוני בר-און"
251,71333,"אין ספק – ואני עונה לחבר הכנסת יולי אדלשטיין בעניין הזה – בחשיבות הגדר ובדחיפות שלה, אין דיון על העניין. אין איש ביטחון אחד – לא בשב""כ, לא במוסד, לא בצבא – שיגיד לך שלא צריך גדר. היחידים שיגידו את זה אלה הפוליטיקאים.",מתן וילנאי
252,71333,הוויכוח הוא על המיקום.,אליעזר כהן
253,71333,"נכון. לכן, אין ויכוח על הגדר.",מתן וילנאי
254,71333,"מה זה מלמד אותי, אני לא הבנתי. ודאי שיותר נוח לי להיות מ""פ אם יש לי גדר, אבל זאת לא השאלה.",יולי אדלשטיין
255,71333,"אני חוזר שוב - אין ויכוח על הצד הביטחוני של הגדר, נקודה. אף פעם לא היה. תמיד הוויכוח הזה הוא ויכוח פוליטי, ולכן זה עולה כאן.

 הממשלה החליטה את זה - עוד כשישבנו שם - ביולי 2001, זאת אומרת זה למעלה משנתיים, והגדר לא הסתיימה.

 אני בניתי גדר בעזה - נכון, רק 54 קילומטר - בארבעה חודשים, אז כאן בכל מכפלה שלא תעשה, ברור שזה היה צריך כבר להסתיים.",מתן וילנאי
256,71333,אז לא חסרו לך המיליארדים שחסרים היום.,אליעזר כהן
257,71333,תמיד היה חסר. גם בשנות ה-50 היה חסר.,מתן וילנאי
258,71333,"איך אתה עושה את המכפלות? אם אתה עושה לפי 540, זה פי 10.",אורי אריאל
259,71333,"והדבר האחרון - תמיד יש מנגנון כדי לפתור חילוקי דעות בין גורמי הביטחון, ובממשלה - והמנגנון הזה יופעל גם במקרה הזה.",מתן וילנאי
260,71333,היות שדיברו גם על חשיבות הגדר - הגדר היא הרי הדבר שיוביל לראשונה את מדינת ישראל לבית הדין הבין-לאומי לפשעי מלחמה.,אחמד טיבי
261,71333,"לא, לא, זה לא בית דין לפשעי מלחמה.",דני יתום
262,71333,זה לא לפשעי מלחמה.,מתן וילנאי
263,71333,בית הדין הפלילי.,אחמד טיבי
264,71333,- - -,קריאות
265,71333,ההחלטה ידועה.,אחמד טיבי
266,71333,אני מבטיח לך שהכנסת תבחר בך לייצג אותה שם. אתה תהיה הסניגור של מדינת ישראל שם.,"היו""ר רוני בר-און"
267,71333,"לא בנושא הזה.

אנשים לא יודעים מה המציאות שיוצרת הגדר בשטח. מדובר בכלי שהוא כלי להשפלת בני אדם, ואני תוהה למה תמיד - משך 50 השנים האחרונות - כל דבר שיש בו השפלה עד עפר של פלסטינים, יוצא ממפלגת העבודה ומהשמאל בישראל, ומה שאתה מציג, מתן, בנושא הגדר, זאת הצעה של מפלגה שאין לה תוכנית מדינית.",אחמד טיבי
268,71333,"מה, מה? זאת התקפה על השמאל עכשיו?",אורי אריאל
269,71333,"היחידים, אגב, שאין להם תוכנית מדינית זה העבודה.",אחמד טיבי
270,71333,"אדוני, אני מבקשת להביא זווית נוספת שאולי לא הושמעה כאן, והיא אולי תנעם לאוזניהם של חבריי מהליכוד.

 אני הייתי במדריד בסוף השבוע יחד עם חבר הכנסת גדעון סער, חבר הכנסת טיבי, ואחרים.",דליה איציק
271,71333,וחבר הכנסת דני יתום.,אחמד טיבי
272,71333,"דני יתום - זה נוגע בהצעה שלו.והעובדה שהגדר הזאת נתפסת גם אצל הפלסטינים כאחד מהדברים הקשים ביותר שמדינת ישראל הולכת לעשות, העובדה שהם משתמשים בה כלפי העולם, העובדה שאירופה מתייחסת לגדר הזאת לא בשכל, לא בצדק, ובשביל אירופה - שהיתה תמיד בוגדנית כלפי ישראל - הסיפור של הגדר הוא סיפור שהם מאוד משתמשים בו - הם כמובן לא קוראים לזה fence, הם קוראים לזה wall, שהמשמעות של זה היא הרבה יותר חריפה - אני חשבתי שהעובדה שימין ושמאל בכנסת מתלכדים סביב העניין של הגדר, היא כלפי כולי עלמא הוכחה שסביב העניין הזה אין אופוזיציה-קואליציה.

 יש ויכוח על התוואי - נכון, ויכוח אפילו קשה - אבל אין ויכוח על הקמת הגדר, ואני חושבת שזה מאוד-מאוד נכון דווקא בשעה הזאת, כשהולכים לבית הדין והולכים למקומות אחרים כדי לתבוע את ישראל, גם באו""ם - אני חושבת שזה שכנסת ישראל - שמאל וימין - מתלכדים סביב העניין הזה, בעיני זאת תשובה מוחצת כלפי העולם, שקם עלינו בסוגיה הזאת.",דליה איציק
273,71333,"אני אשיב בקצרה. ראשית, אני נתלה באילן מאוד גבוה - שזה ראש הממשלה - שהחליט על גדר.

 שנית, אין לי ספק שהחלטת כנסת - בלי להיכנס עכשיו למהות של ההחלטה - אבל החלטת כנסת שתתמוך בגדר, תסייע לעמידה האיתנה של חבר הכנסת גדעון סער ותסייע לעמידה האיתנה של ראש הממשלה.",דני יתום
274,71333,אל תדאג לעמידה האיתנה שלי.,גדעון סער
275,71333,"הדבר השלישי - אני חייב לומר, שבניגוד לחבר הכנסת סער, אני לא משועשע בכלל מהמצב . המצב הזה גורם לי לעצב רב, והלוואי והיו לי סיבות להיות משועשע.

 הנושא האחרון - חשוב מאוד לקבוע זמן מכיוון שזמן - לדעתי, עד כמה שאני יודע - חסר בהחלטת הממשלה, וזמן יאפשר לנו כחברי כנסת לבקר את פעילות הממשלה.",דני יתום
276,71333,"אנחנו עוברים להצבעה. מכיוון ששתי ההצעות שונות בעניין שלטעמי הוא מהותי - וזה התוואי - אני סברתי מלכתחילה שיש להצביע על שתיהן ביחד, אבל מכיוון שיש משהו שמבחין ביניהן, אנחנו נצביע בנפרד.

 מי בעד מתן פטור מחובת הנחה להצעתו של חבר הכנסת מתן וילנאי, ירים את ידו.

ה צ ב ע ה

בעד - 4

נגד - 9

נמנעים - אין

הבקשה למתן פטור מחובת הנחה מוקדמת על שולחן הכנסת להצעת חוק גדר הביטחון, התשס""ד-2003, לא נתקבלה.","היו""ר רוני בר-און"
277,71333,אני קובע אפוא שבקשתו של חבר הכנסת מתן וילנאי למתן פטור מחובת הנחה לא נתקבלה.,"היו""ר רוני בר-און"
278,71333,אני המום.,מתן וילנאי
279,71333,"שלב ההספדים זה אחרי, אבל אל תהיה המום - יכול להיות שתתנחם.","היו""ר רוני בר-און"
280,71333,לכן אני נשאר פה במתח.,מתן וילנאי
281,71333,"אנחנו מעמידים להצבעה את בקשתו של חבר הכנסת דני יתום בעניין פטור מחובת הנחה- באותו עניין, עם השינויים. מי בעד לפטור מחובת הנחה את בקשתו של חבר הכנסת דני יתום?

ה צ ב ע ה

בעד - 4

נגד - 9

נמנעים - 1

הבקשה של חבר הכנסת דני יתום לפטור מחובת הנחה מוקדמת על שולחן הכנסת את הצעת חוק גדר הביטחון, התשס""ד-2003, לא נתקבלה.","היו""ר רוני בר-און"
282,71333,"בנמנע אחד, הבקשה גם היא נדחית.

3. הצעת חוק שידורי פרסומות, תשדירי שירות ושידורי חסות בגלי צהל, התשס""ד-2003,

של חבר הכנסת אורי אריאל (פ/1632)","היו""ר רוני בר-און"
283,71333,"הבקשה השלישית היא בקשתו של חבר הכנסת אורי אריאל - פטור מחובת הנחה של הצעת חוק בדבר התרת שידורי פרסומות בגל""צ.","היו""ר רוני בר-און"
284,71333,"היות והחוק הזה מסדיר לקונה שהיתה בחוק, הצעת החוק שמונחת בפניכם נוסחה על-ידי מערכת הביטחון, בתיאום עם גל""צ, עם כל הגורמים. גם הוגש תזכיר לכל המשרדים והגורמים הנוגעים בדבר, כך שאני חושב שאין פה שום בעיה.",אורי אריאל
285,71333,אז אולי הממשלה מסכימה.,רשף חן
286,71333,הממשלה לא מסכימה.,אריאלה קלעי
287,71333,"תודה רבה לך על העזרה בניהול, חבר הכנסת רשף חן.","היו""ר רוני בר-און"
288,71333,"אין בעיה מבחינת הזמן שדרוש למשרדי הממשלה או לגופים אחרים שצריכים לענות לעניין.

 היות והבקשה הזאת - יש לה השלכה על תקציב המדינה - אני מבקש לאשר לה פטור מחובת הנחה, כך שנוכל לחוקק את החוק בהקדם.",אורי אריאל
289,71333,"אדוני היושב-ראש, להציג את הצעת החוק הזאת כהסדרת לקונה, זה הייתי אומר שובה לב, אבל רחוק מהאמת - ואני מדגיש, רחוק מהאמת.

 לא בכדי, העניין הזה לא מוסדר. לעניין הזה או להסדרתו, יש השלכות למרות שבעניין זה, גלי צה""ל, לצערי - אני לא השתכנעתי שהיא מקפידה בשמירת החוק בנושא הזה - יש לו השלכות מרחיקות לכת על תשדירי החסות ברשות השידור, דהיינו על הכנסות, ואולי גם על הרשות השנייה.",גדעון סער
290,71333,- - -,אחמד טיבי
291,71333,"יכול להיות. דרך אגב, אתה יודע שאני תומך בעמדה הזאת, ומי שיביא לכנסת הצעה כזאת - אני אתמוך בו.",גדעון סער
292,71333,"גדעון, החוק הזה יהיה מוגבל בסכום. בשוק של כמה מיליארדים, 20 מיליון.",אורי אריאל
293,71333,לא חשוב.,גדעון סער
294,71333,כן חשוב.,אורי אריאל
295,71333,"אתה מכניס לשוק שחקן חדש במובן הזה, והדבר הזה הוא בעייתי ביותר. צריך לתת לו שיקול דעת רציני. זה שאתה אומר בתיאום עם מערכת הביטחון - זה ברור. ברור שגלי צה""ל תומכים בכך שיהיה להם מקור הכנסה כספי.

 להביא את העניין הזה תחת פטור מחובת הנחה - תביא את זה בצורה מסודרת. מה הבהילות? הרי 55 שנה גלי צה""ל מסתדרת, ברוך השם, בלי העניין הזה.",גדעון סער
296,71333,למרות שמנסים לסגור אותה.,ענבל גבריאלי
297,71333,"לא מנסים לסגור אותה, הדבר הזה לא עומד על הפרק. אם הוא היה עומד על הפרק - ניחא, אבל לבוא ולפגוע בערוצים אחרים בהזדמנות הזאת, לדעתי זה מוטעה.",גדעון סער
298,71333,"רק הערה קטנה - זאת לא לקונה, זאת תפיסת עולם, ואני רק מחזק את ההערה של חבר הכנסת סער, שהצבא לא מכניס את עצמו בכלל לכל הסוגיות האלה.

 לכן, בהיותי ראש אכ""א, דחיתי את זה כמה פעמים, ואני גם אצביע נגד ההצעה הזאת.",מתן וילנאי
299,71333,"חבר הכנסת אריאל, שתי מלים לתשובה בבקשה.","היו""ר רוני בר-און"
300,71333,"ראשית, הצעת החוק מתואמת עם משרד הביטחון. צה""ל הוא לא הגורם פה, עם כל הכבוד - הוא שחקן חשוב - אבל מערכת הביטחון היא זו שמתקצבת את גלי צה""ל. אין לזה צורך, אין לזה הצדקה בזמן שסוגרים פרוייקטים חשובים לאין ערוך, בכל קנה מידה.

 אני אומר - הצעת החוק הזאת הוכנה על-ידי מערכת הביטחון, בתיאום עם צה""ל ועם כל הגורמים.

 שנית, הסכום - גדעון - מוגבל ובא להחליף את מה שהמדינה היום מממנת, לפי דעתי שלא בצורך בכלל.",אורי אריאל
301,71333,מה זה קשור לפטור מחובת הנחה?,גדעון סער
302,71333,"אני אענה לך. הדבר השלישי - הפטור מתבקש משני טעמים: 1. שהחוק הוכן על-ידי מערכת הביטחון, לא על-ידי. העניין מתגלגל כבר מעל שנה.",אורי אריאל
303,71333,שיגישו הצעת חוק ממשלתית.,גדעון סער
304,71333,"החוק הזה, הכתוב פה, הוכן על-ידי מערכת הביטחון, לא על-ידי. אני הכנתי הצעה אחרת. שנית - הכוונה היא להגביל את הסכום, שיהיה תחליף למה שמערכת הביטחון, קרי מדינת ישראל היום, משלמת לגל""צ, סדר גודל - נא לא לתפוס אותי במילה - 30 מיליון שקל.

 מי שאומר ש- 30 מיליון שקל משפיע על שוק הפרסום של כל החברות וזה דבר מאוד חשוב - אתה יודע מה, יש לי מחלוקת אתך, חבר הכנסת גדעון סער, ולא תאשרו.",אורי אריאל
305,71333,עוד לא ראיתי שהחברות הרוויחו השנה.,גדעון סער
306,71333,"חברים, הדיון תם, אנחנו עוברים להצבעה. מי בעד מתן פטור מחובת הנחה להצעת החוק של חבר הכנסת אורי אריאל?

ה צ ב ע ה

בעד - 3

נגד - 5

נמנעים - 2

הבקשה למתן פטור מחובת הנחה מוקדמת על שולחן הכנסת של הצעת חוק שידורי פרסומות, תשדירי שירות ושידורי חסות בגלי צה""ל, לא נתקבלה.","היו""ר רוני בר-און"
307,71333,"אני קובע שברוב של 5 נגד, 3 בעד, 2 נמנעים, הבקשה לפטור מחובת הנחה לא עברה.

 הנושא הבא על סדר היום הוא בקשתו של חבר הכנסת שלום שמחון - הוא הודיע לי שהוא מושך אותה בשלב זה. סדר היום תם.

 תודה לכל החברים, הישיבה נעולה.

הישיבה ננעלה בשעה 11:20.","היו""ר רוני בר-און"
0,71335,"p_tamars

2006-01-11Liraz









הכנסת השש-עשרה נוסח לא מתוקן

מושב שני

פרוטוקול מס' 86

מישיבת ועדת הכנסת

יום ראשון, י' בטבת התשס""ד (4 בינואר 2004), שעה: 12:00

סדר היום: א. סדרי הדיון בהצעת חוק התקציב לשנת 2004 ובהצעת חוק המדיניות

 הכלכלית לשנת הכספים 2004 (תיקוני חקיקה), התשס""ד-2003

 ובהצעת חוק גיל פרישה, התשס""ד-2003.

פניית יושב ראש ועדת הכספים בדבר טענה על חריגה מגדר נושא

 של הצעת חוק.",
1,71335,"חברי הוועדה: רוני בר-און – היו""ר

 יולי-יואל אדלשטיין

 חיים אורון

 דליה איציק

 אריה אלדד

 אברהם בורג

 ענבל גבריאלי

 מיכאל גורלובסקי

 אברהם הירשזון

 רשף חן

 אחמד טיבי

 דוד טל

 דני יתום

 אליעזר (צ'יטה) כהן

 יצחק כהן

 מרינה סולודקין

 גדעון סער

 גילה פינקלשטיין

 מאיר פרוש

 עמיר פרץ

 אהוד רצאבי

 אברהם (בייגה) שוחט

 יובל שטייניץ

 אילן שלגי

 עמרי שרון

 מזכיר הכנסת, אריה האן

 סגן מזכיר הכנסת, דוד לב

 סגנית מזכיר הכנסת, רות קפלן

 מנהלת לשכת מזכיר הכנסת, גאולה רזיאל",נכחו
2,71335,"לאה אחדות - ביטוח לאומי

אורי יוגב - סגן הממונה על התקציבים, משרד האוצר

יוסי גורדון - אגף התקציבים, משרד האוצר

ייעוץ משפטי: אנה שניידר

 אתי בנדלר

 הלית ברק

מנהלת הוועדה: אתי בן-יוסף

קצרנית: דרורה רשף

סדרי הדיון בהצעת חוק התקציב לשנת 2004 ובהצעת חוק המדיניות הכלכלית

 לשנת הכספים 2004 (תיקוני חקיקה), התשס""ד-2003 ובהצעת חוק גיל פרישה,

התשס""ד-2003.",מוזמנים
3,71335,"אני מתכבד לפתוח את ישיבת ועדת הכנסת, ישיבה מס' 86. על סדר היום שלנו היו כמה עניינים. הראשון שבהם היה קביעת סדרי הדיון בהצעת חוק התקציב 2004 והצעת חוק המדיניות הכלכלית לשנת הכספים 2004 (תיקוני חקיקה) והצעת חוק גיל פרישה, התשס""ד-2003.

 בין לבין נוספו לסדר היום הזה שני עניינים דחופים אחרים. אחד, פניית יושב ראש ועדת חוקה, חוק ומשפט בדבר טענות של חריגה מגדר נושא הצעות החוק הנדונות: הצעת חוק הרבנות הראשית לישראל והצעת חוק הדיינים, וגם בקשת הממשלה להקדמת דיון בהצעת חוק המים (תיקון מס' 21), התשס""ד-2004.

 בין לבין הדברים הללו ביקש ממני יושב ראש ועדת החוקה, חוק ומשפט שלא להביא את עניין הנושא החדש בנושא חוק הרבנות הראשית וחוק הדיינים עד להודעה חדשה, וגם הממשלה שטרחה והזדרזה הבוקר להניח את הצעת החוק ולבקש פטור מחובת הנחה בעניין חוק המים, ביקשה ממני בשלב זה שלא לדון בזה, אלא בשלב יותר מאוחר.

 כך או כך, נשארנו איפה רק עם הנושא של קביעת סדרי הדיון. ככל הזכור לכם קבענו, ב-24 לדצמבר סדרי דיון, כאשר חשבנו שהחוק יבוא לדיון בשבוע המתחיל ב-28 בדצמבר. קרה אשר קרה והחוק מובא לדיון השבוע הזה. שאלה שאני מבקש לשאול את יושב ראש הקואליציה ואת המורשה לשאת ולתת בשמה של האופוזיציה בעניין הספציפי הזה, חבר הכנסת בורג: הייתה לנו הסכמה – אני מזכיר לכם: הסכמה לפי סעיף 148 לתקנון הכנסת דורשת הסכמה מקיר אל קיר. במתנגד אחד ההסכמה הזאת איננה יכולה לעבור – שבה קבענו תחילת דיון, תחילת דיבורים, גמר דיבורים, תחילת הצבעות, גמר הצבעות וטכניקה לקביעת הסתייגויות ואופן ודרך הצבעה והפסקה או השעיית ישיבה. חשבתי שנעתיק את הדברים אחד על השני בשינויים המתחייבים של תאריך ושל שעות.

 השאלה היא, חברי הכנסת סער ובורג: האם יש הסכמה? יש הסכמה ביניכם? אפשר להעתיק את ההחלטה הקודמת בשינויים הטכניים המתחייבים, תאריך ושעות, ולהעלות אותה כאן ולקבל החלטה? בבקשה, חבר הכנסת בורג.","היו""ר רוני בר-און"
4,71335,"הסכמה היא הסכמה, מבחינתנו זה בסדר גמור. יש כאן רק שלושה עניינים שאני מבקש להסב את תשומת הלב אליהם.",אברהם בורג
5,71335,על אופי הדיון? על מהות הדיון?,"היו""ר רוני בר-און"
6,71335,"דקה. אחד: בסעיף 5 להחלטת ועדת הכנסת כתוב: כל האמור לעיל מותנה בכך שהצעת חוק המדיניות הכלכלית כולה וכן הצעת חוק התקציב, יועברו בוועדת הכספים לא יאוחר מיום ____ בשעה 24:00.",אברהם בורג
7,71335,אני תיקנתי אצלי בטיוטה החדשה בהתאמה להיום.,"היו""ר רוני בר-און"
8,71335,"השאלה היא – ואני ישבתי לפני כן אצל היושב ראש, וליושב ראש לא היה ברור, אז לי על אחת כמה וכמה לא ברור, שהעסק אכן נגמר בוועדת הכספים עד היום בשתים עשרה בלילה. זאת סוגייה ראשונה. אני חושב שהיושב ראש קבע מדיניות נכונה, של – לא להתחיל ואז נצטרך להפסיק ואז כל השבוע מתמרח. צריך לדון בחבילה אחת. זה עניין אחד. עניין שני קשור למשהו - - -",אברהם בורג
9,71335,אני טועה אם אני חושב שהיום מצבנו הרבה יותר טוב מאשר ה-24 בדצמבר מבחינת הפרוגנוזה שלנו מה - - -,"היו""ר רוני בר-און"
10,71335,"אני לא יודע. קרא היושב ראש לאורי יוגב, שאל אותו, אני עזבתי את החדר לפני כן כי באתי לפה, לא הייתה לי תחושה שהעסק גמור שם. יש שם איזו בעיה של פיצוח כלשהי. צריך לפצח איזה קוד כלשהו, שאני לא יודע לאן הוא הולך. ולא התחילו להצביע על חוק התקציב, כך אני מבין. זאת אומרת: לפני שבכלל מתחילים לזוז על ההסכמות, צריך לדעת שהסעיף הזה עומד. כי דבר שאני לא מוכן לו זה לגרור את זה כל פעם. נניח, זה נגמר בשתיים ולא בשתים עשרה, אז נדחה בשעתיים. לא . זה ההסכם, אליו הגענו בוועדת ההסכמות, על דעת כך שאנחנו מתחילים את העניין היום או בכל יום ראשון, כלשהו, בתנאי שכל החבילה נגמרת עד אותו יום בלילה.

 שניים: בנינו את לוח הזמנים – סליחה שאני מערב נושא פוליטי בנושא פרלמנטרי – בנינו את לוח הזמנים על דעת שלשתי המפלגות הגדולות יש ועידות במהלכו של השבוע הזה. ארגנו את הכל בדיבורים בין הסיעות, ברשות הדיבור וכולי. סיעת העבודה שיחקה כאן על גבול הזמן מבחינה זאת. בהנחה שהדיונים מתחילים באחת, כונסה הלשכה לשלוש - - -",אברהם בורג
11,71335,שתיים וחצי.,דני יתום
12,71335,"בארבע מתחיל המרכז וכולי. חברים שנמצאים כאן ועושים במלאכה בוועדת כספים וכולי, עומדים על כך – וזה לא עניין של משבר פוליטי. סוגיות מאד קריטיות בחיי המפלגה עולות היום והדחייה של כל התהליך הזה תמנע מחברים מרכזיים בדיון ליטול חלק. לכן, לוח הזמנים שהוסכם עליו הוא קריטי לנו, כדי לאפשר לנו לחיות גם את החיים המפלגתיים וגם את הפרלמנטריים.",אברהם בורג
13,71335,"טוב. בבקשה, יושב ראש הקואליציה, אני לא חושב שאנחנו יכולים לגמור את ההלל על העניין הזה.","היו""ר רוני בר-און"
14,71335,"את ההלל על מה אנחנו צריכים לגמור, אדוני היושב ראש?",גדעון סער
15,71335,על הסיכום שיש לכם.,"היו""ר רוני בר-און"
16,71335,"תראה, אדוני היושב ראש. ענייני תקציב בכלל הם פרוזאיים. הם לא עניינים שעליהם אפשר לגמור את ההלל או להתייחס אליהם במידה של התרוממות הרוח שבה מתייחסים לנושאים אחרים.

 אני חושב שבסופו של דבר אין קושי לעמוד בסיכום בהתאמות קלות, אחת מהן מתחייבת, השנייה אני רוצה להציע אותה לחבר הכנסת בורג, אם היא מקובלת עליו, לעניין תחילת הדיון. שהרי הדבר היחידי הרלוונטי לעניין תחילת הדיון הוא ההצבעה על הפיצולים, כי בסך הכל זמן הדיבור ממילא חולק באופן שיתחשב בוועידות או בחברי הכנסת, מבחינת מתי כל מפלגה נושאת את דברה.

 אנחנו יכולים ללכת לשעה שלוש, מתוך הנחה סבירה שאת הפרקים הנותרים הנוגעים לחוק ההסדרים, שבגינם – למרות שמלכתחילה סיכמנו שגם אם יהיה חלק כלשהו מחוק ההסדרים, נתחיל. אבל כדי להגיע לנוסחה פרקטית שלפיה נוכל להצביע על הפיצולים ולשחרר את חברי ועידת העבודה לתפקידם החשוב בבית החייל, אני מציע שנעשה את זה בשלוש. אם יידרש מספר מסוים של אנשים לצאת קודם, אני מוכן לקזז אותם כדי שבאי הוועידה לא יהיו מיותמים לחלוטין, אבל בכל אופן מתוך מגמה שסמוך לתחילת הדיונים יוכלו כל החברים ליהנות מאותו מפגש חשוב עם חברי הוועידה.

לעניין קיום ההצבעות, אני מציע להיות דבקים באותה שעה. הייתי מבקש מחבר הכנסת בורג - ולדעתי זו לא בקשה גדולה אבל אם הוא לא ייעתר לה אני אהיה מוכן להיות צמוד לסיכום הקודם - כדי שלא נפגע בכנסת, וועדת הכספים באמת עושה עבודה מאד אינטנסיבית, להאריך את אותו מועד שדיברנו עליו בחצות בשעתיים צפונה. לפי דעתי, בנסיבות האלה ועדת הכספים תוכל גם למצות את הדיון הענייני וגם לסיים אותו. אני רוצה להבהיר שחוק גיל פרישה הסתיים, חוק ההסדרים כמעט כולו הסתיים – יש עוד שניים וחצי פרקים – וחוק התקציב שנדון, בסך הכל יש דיון אולי בשני נושאים שבהם יש תיקונים. תקציב החינוך ועוד משהו. לכן אני מעריך שעד הלילה, בכל מקרה, תסתיים שם העבודה.",גדעון סער
17,71335,"יש לך תשובה? רגע, קודם חבר הכנסת יתום.","היו""ר רוני בר-און"
18,71335,"אני לא בסוד העניינים, אבל בהמשך לדבריו של חבר הכנסת בורג, אנחנו בנינו על כך שנוכל, מרביתנו לפחות, להשתתף בלשכת המפלגה שמתחילה בשתיים וחצי היום. התכוונו מאחת עד שתיים להיות בכנסת, אם יהיה צורך להשאיר אנשים נוספים, מעטים, לעשות זאת, אבל זה לא ועידת המפלגה. זו לשכת המפלגה שמונה פחות ממאתיים איש, ומתוכם עשרה אחוז הם חברי הכנסת. השתנו כאן סדרי זמנים – לא סדרי בראשית, חלילה וחס - וצריך לנסות ולמצוא דרך שתאפשר לנו גם לקיים את ההליכים הפרלמנטריים, כמובן, גם לקיים את ההליכים הפוליטיים, המפלגתיים. לאירועים האלה הוזמנו אנשים. אנחנו לא יכולים לוותר, לא מכאן ולא מכאן. מאחר שהשתנה הבסיס של לוח הזמנים – אנחנו בנינו את זה. חבר הכנסת בורג אמר: בנינו את זה על סמך בסיס-נתונים מסוים.",דני יתום
19,71335,אתה אומר שמבחינתכם להתחיל את סדר הדוברים בשעה 15:00 זה שיבוש של הוועידה.,"היו""ר רוני בר-און"
20,71335,"לא, בשעה שלוש איש לא יהיה כאן.",דני יתום
21,71335,"יש לי הצעה ושאלה. תקשיב, אדוני יושב ראש הקואליציה. מכיוון שיש כבר שלושה פרקים מחוק ההסדרים שלגביהם הפיצולים לא רלוונטיים יותר, והם: פרק א', מטרת החוק – מה שלא קראנו אז: בשר, פרק ב', תכנון ובנייה, ופרק ג', טלוויזיה לימודית.

 האם אפשר, גבירתי היועצת המשפטית, שנתחיל כפי שתוכנן באחת או בשתיים – אף אחד לא אמר לי אבל אני מניח שאלה הן השעות – לדון בדברים האלה, ואחר כך נעצור, נצביע על הפיצולים ונמשיך הלאה.","היו""ר רוני בר-און"
22,71335,"אם הוועדה תאשר להניח את החוק חלקים חלקים, אז לפני כל פרק שלגביו יש רלוונטיות לפיצולים, יצטרכו להצביע קודם על הפיצולים.",אנה שניידר
23,71335,"מקובל עליכם? אנחנו מתחילים על הפרקים שכבר נגמרו בחוק ההסדרים. א', מטרת החוק, ב', תכנון ובנייה, ג' טלוויזיה לימודית. כמו שהיה בפעם הקודמת.","היו""ר רוני בר-און"
24,71335,יש הרבה יותר שהסתיים.,גדעון סער
25,71335,אבל אנחנו עוד לא מוכנים. יש חלק מהדברים שעדיין לא - - -,אנה שניידר
26,71335,"אמרתי לך, יש תהליך זרימה. זה שגומרים פה למטה בידיים, זה עוד לא אומר שמביאים את זה למליאה. זה עוד צריך לעבור את הייעוץ המשפטי, ואת כל הבלגן.

 אפשר להתחיל בזה ולקבל מכם גרייס? הייתה הסכמה בפעם הקודמת על יום ראשון בשעה 24:00. אפשר לעשות את זה ביום שני 02:00? להביא עד אז את יתר הדברים?","היו""ר רוני בר-און"
27,71335,"אדוני היושב ראש, אני חושב שהישיבה הזאת היא קצת מוקדמת, ואני אגיד לך למה. אני יכול לתת לך תשובה על דבר אחד, על שאר הדברים אני לא יכול לתת לך תשובה. אני לא יודע מתי ההצבעות בוועדת הכספים, אני לא יודע על מה ההצבעות, ואני לא יודע מה התוצאות של ההצבעות. האם זה על פיצולים, האם זה על החוק, מה יעבור, מה לא יעבור. אז אני לא רוצה לתת את ההסכמה שלי בלנקו. יכול להיות שיעבור רק שם החוק.",אברהם בורג
28,71335,לא - - -,אנה שניידר
29,71335,"סליחה, אני לא יודע. כשאני בא לדיון אני יודע מה עומד לפני, כשכתוב לי שהצעת חוק המדיניות הכלכלית כולה וכן הצעת התקציב יאושרו בוועדת הכספים – עזוב את התאריך. בשלב זה אין לי את וועדת הכספים, אין לי את חוק התקציב ואין לי את חוק המדיניות הכלכלית כולו. אוקי? לכן אני לא רוצה לפרוט את העסק לפרטים. היה לנו עיקרון שנבע מדבריו של יושב ראש הכנסת – ואתה היית נוכח בישיבה – שאנחנו רוצים את כל הדיון בחבילה אחת. לא להתחיל ולהיעצר. אם אני יודע שאני מצביע עכשיו על איזשהם דברים בוועדת הכספים, אינני יודע מתי, ולאחר מכן נוצר משבר ואני צריך להתחיל את הדיון ולהפסיק את הדיון, אני לא רוצה.",אברהם בורג
30,71335,דעתי כדעתך בעניין הזה. אבל אני מנסה למקד אותך - - -,"היו""ר רוני בר-און"
31,71335,אני לא אתן תשובה על מה שאין לי ביד.,אברהם בורג
32,71335,"אברום, אני מנסה למקד אותך בשני עניינים שאחד עברנו והשני תהיה לנו הסכמה. אחד עברנו, שמלכתחילה אנחנו מתחילים בחלקים, אם כי קיווינו שזה יהיה שני חלקים. החלק הראשון זה הבסיס לדיון ביום ראשון בצהרים עד חצות – ובלבד שיהיה בשר, כהגדרת ההסכמה הקודמת, אתה זוכר, היום לפי דעתי אנחנו נמצאים צעד אחד קדימה ממה שנמצאנו אז, הדבר השני שאני מבקש להסביר לך ולפי דעתי הוא ברור לך מאליו, זה שאם עכשיו אנחנו דוחים את הדיון ולו בשעה, אנחנו כבר לא במצב שאנחנו יכולים להתחיל בלי לשבש לך את הוועידה. אין לי בעיה לדחות את הדיון כרגע בשעה.","היו""ר רוני בר-און"
33,71335,"אני חושב שזה יהיה נכון ואני רוצה להסביר בכל זאת: ראשית, אני לא רוצה לתת את היד שלי להצבעה על משהו שאני לא יודע מהו. תביא לי משהו מוועדת הכספים, אני אגיד לך - - -",אברהם בורג
34,71335,נתת לפני עשרה ימים על פחות מזה.,"היו""ר רוני בר-און"
35,71335,בטח.,גדעון סער
36,71335,ביום רביעי ה-24 בדצמבר - - -,"היו""ר רוני בר-און"
37,71335,לפי סעיף 1.,גדעון סער
38,71335,"אבל גדעון, תן לי שניה. אני מנסה להסביר - - -","היו""ר רוני בר-און"
39,71335,אבל כדאי שההחלטה תומצא לחבר הכנסת בורג - - -,גדעון סער
40,71335,"גדעון, אם אתה רוצה להתחיל לריב, אני גם יודע לריב.",אברהם בורג
41,71335,"תן לי שניה לנסות. בפעם האחרונה שסיכמנו את הדבר הזה, שעכשיו אנחנו הולכים לתקן אותו תיקוני התאמת תאריך ושעות, ידעת עוד פחות. ואני אגיד לך מה אמרת – מה אמרנו כולנו – כבסיס להסכמה: ""הדיונים יתחילו..."" – וכולי וכולי – ""ובלבד שוועדת הכספים תאשר עד למועד האמור, קרי: התחלת הדיון ביום 28 בדצמבר בשעה 14:00 ובלבד שחלק זה"" – שעליו מתחיל הדיון – ""לא יסתכם בסעיף אחד, מטרות החוק בלבד"". עכשיו אני נותן לך את כל פרק א', את כל פרק ב' ואת כל פרק ג'. זה הרבה יותר מיותר מסעיף אחד.","היו""ר רוני בר-און"
42,71335,אדוני היושב ראש לא הקשיב לי.,אברהם בורג
43,71335,"יש עוד אפשרות, שהוא לא הבין.","היו""ר רוני בר-און"
44,71335,"אם לא הבנת, כנראה שהסברתי את עצמי לא בסדר.

 כאשר אנחנו דיברנו על זה בסיבוב הראשון, הייתה אמירה של יושב ראש ועדת הכספים של הכנסת שריחפה באוויר: ""אני, עד היום בערב"" – או מתי שזה לא יהיה – ""גומר את הכל"".",אברהם בורג
45,71335,האמירה בתוקף.,גדעון סער
46,71335,סליחה.,אברהם בורג
47,71335,"זה מה שהוא אומר גם עכשיו, כפי שאני מבין.","היו""ר רוני בר-און"
48,71335,הוא אמר אותה גם ביום רביעי והגענו ליום ראשון. אני רואה את המשבר לנגד עיני.,אברהם בורג
49,71335,"בסדר, אבל גם אז ראינו משבר. השארנו לנו פתח למשבר.","היו""ר רוני בר-און"
50,71335,"אני עומד מאחורי מה שכתוב כאן. קודם כל, אני רוצה לדעת מה עבר לי מוועדת הכספים שנקרא ""בשר"", או אולי לא עבר. לא באוויר. אני לא נותן הסכמה לכלום. תקרא לישיבה הזאת אחרי שתיגמר ועדת הכספים. שתיים, אני רוצה לדעת עקרונית – התחייבות, של מישהו, של יושב ראש ועדת הכספים מקובלת עלי – שזה באמת הולך להיסגר עד 24:00 ולא – זה באמת נפסק.",אברהם בורג
51,71335,24:00 או 02:00? אם תהיו נדיבים תתנו 02:00.,"היו""ר רוני בר-און"
52,71335,"אין לי נדיבות, אני עכשיו בהסכם. נדיבות לא עושים אותה בפורום כזה. נדיבות עושים אותה במקומות אחרים, כמו שאדוני לימד אותי. בפורום פומבי יש מה שמחייב את הפומבי.

 עכשיו, יש דבר שני: אני חייבתי את כל חברי האופוזיציה ובייחוד את חברי סיעת העבודה, במריבה די גדולה במהלך כל סוף השבוע, לבוא לפתיחת הדיונים היום כדי שלא ייראה מצב שכבר לקינו עליו בציבוריות, שהכנסת דנה בעניינים הכי חשובים למדינת ישראל ואתם מתעסקים בעניינים הקטנוניים של המפלגה שלכם. זה היה על דעת שאנחנו באמת גומרים את הכל, כהתחייבות יושב ראש ועדת הכספים, עד שעה שמאפשרת לכולנו להתחיל, וסיכמנו את השעות בהסכמה.

 מה שקורה עכשיו, אני לא יכול לתת – אני מוכן, עד שאתה תקרא לישיבה, להתייעץ עוד פעם ביושבת ראש הסיעה שלי וביושבי ראש הסיעות האחרות – אני לא יכול על דעתי, היום, לתת את היד לכך שייפתחו הדיונים של מליאת הכנסת ובגלל שהכנסת לא הסתדרה, מסיבה זו או אחרת, יוצא שמפלגת העבודה יוצאת כך שאף אחד מחבריה, להוציא אותי, לא יהיה נוכח בפתיחת הדיונים. אתם שמים אותנו במקום ציבורי בלתי אפשרי.",אברהם בורג
53,71335,"אני מבקש, אדוני היושב ראש, להגיב.",גדעון סער
54,71335,בבקשה.,"היו""ר רוני בר-און"
55,71335,"אדוני היושב ראש, חבר הכנסת בורג בא עם הרבה להט, אבל לא הצביע על שום שינוי בנסיבות שמצדיק סטייה כלשהי ממה שנקבע כאן. סעיף 1 מגלם את ההנחה שעד לשעת תחילת הדיון במליאה ועדת הכספים תאשר רק מקצת מהחומר שנדרש להצבעה בסוף השבוע. והיא עשתה יותר מזה – היא אישרה את מרבית חוק ההסדרים, היא אישרה את חוק גיל הפרישה. ולכן, מבחינתי, אין שום מניעה גם להתחיל בשעה 13:00 את הדיון. שום מניעה.",גדעון סער
56,71335,"כן, אבל אתה צריך הסכמה.","היו""ר רוני בר-און"
57,71335,בהסכמה – בהסכמה. לא בהסכמה - - -,גדעון סער
58,71335,הוא לא מסכים.,"היו""ר רוני בר-און"
59,71335,"אם הוא רוצה לחזור מההסכמה, אני אצטרך להעביר את ההחלטה באופן אחר. אבל אני רק מפנה את תשומת הלב, אני מצטט: ""הדיונים במליאה יחלו ביום ראשון, בשעה _________, באותו חלק מהצעת חוק המדיניות הכלכלית שוועדת הכספים תאשר עד למועד האמור. זאת אומרת, מגולמת כאן ההנחה, שהאישור עד פתיחת הדיון, הוא אישור של חלק. אז אני לא מבין את העניין, פשוט. אני לא מצליח להבין את הטענה של יושב ראש הכנסת לשעבר.",גדעון סער
60,71335,"זו העתקה של ההסכמה הקודמת שהייתה. העתקה של סעיף 1 ממנה, שלגביו היה תנאי ""ובלבד שזה לא יסתכם בסעיף אחד בלבד מהחוק"" ואני כבר יודע שזה לא קיים.","היו""ר רוני בר-און"
61,71335,נכון.,גדעון סער
62,71335,"אתה יכול להצהיר פה עכשיו, בשמו של חבר הכנסת הירשזון, שעד היום ב-24:00 או ב-02:00 לפנות בוקר, הכל ייגמר בוועדת הכספים?","היו""ר רוני בר-און"
63,71335,"אדוני היושב ראש, אני מצהיר בבית משפט. כאן אני לא מצהיר, כאן אני אומר. ומה שאני אומר הוא על בסיס שיחה עם יושב ראש ועדת הכספים, שהתקיימה לפני שנכנסתי לכאן, שכוונתו לסיים את הדיון היום במסגרת הסיכום כפי שהגענו אליו.",גדעון סער
64,71335,"למה אי אפשר להתחיל, בהכרעת אברום, באותה הסתייגות של פעם קודמת. אם מישהו יהיה אחראי לזה שיהיה פה סקנדל כי נצטרך להפסיק באמצע, אני חושב שאתה תהיה אחרון בתור. אני אהיה ראשון בתור, אתה תהיה אחרון בתור.","היו""ר רוני בר-און"
65,71335,"אני לא עומד בתור לסקנדלים. אני לא רוצה להביך את הכנסת. אני, מבחינתי, אפשר להצביע עכשיו על קריאה שלישית, לאור הבלגן שקורה פה. זה נראה לי די טוב העבודה שעושים בשבילנו. אבל כדי להצביע ב-13:00- תתקן אותי היועצת המשפטית – צריך ללכת עכשיו לוועדה, להתחיל תהליך של פיצולים - - -",אברהם בורג
66,71335,לא. לא. אתה טועה.,"היו""ר רוני בר-און"
67,71335,"מצדי, אתה רוצה להתחיל ב-13:00? קדימה.",אברהם בורג
68,71335,מאה אחוז.,"היו""ר רוני בר-און"
69,71335,ואז ההסכמות האלה עומדות בעינן.,אברהם בורג
70,71335,"אני רק רוצה לשאול את היועצת המשפטית, האם יש שעה מוגבלת להצבעה על הפיצולים במליאה. מכיוון שאני מוכן להיות גמיש כלפי חברי הכנסת וחברי הוועידה כולם, שהנוכחות של חברי הסיעה היא חשובה להם, ולא לעמוד על זה, אלא להיות גמיש. האם אני מחויב לשעה מסוימת בהצבעה על הפיצולים או האם אני יכול להתחיל היום את הדיון ולקבוע אתם שעה בתום ישיבת הוועידה – תסתיים מתי שתסתיים. אנחנו לא נגביל את ועידת מפלגת העבודה - - -",גדעון סער
71,71335,"נעקוב אחריה בנשימה עצורה, כמובן.","היו""ר רוני בר-און"
72,71335,"תשובתי היא כזאת: ברגע שאפשר להניח כאן את חוק ההסדרים חלקים חלקים, מה שאושר והפיצולים לא רלוונטיים לגביו, אני מניחה. מה שיצטרכו להצביע על פיצולים, יצביעו על פיצולים ובעקבות ההחלטה - - -",אנה שניידר
73,71335,בוועדת הכספים יצביעו על פיצולים.,אברהם בורג
74,71335,"בוועדת הכספים ולאחר מכן במליאה. חלק כבר הצביעו. יש לנו עוד שניים שלושה נושאים שאו שהם יפוצלו או שלא יפוצלו, חלק גדול כבר הוצבע בוועדת הכספים ואני צריכה להביא את זה להחלטה של המליאה. אני יכולה – אין לי שום בעיה מבחינת לוח הזמנים – אם הישיבה נמשכת עד יום רביעי, שייקבע מועד לפיצולים ומיד לאחר מכן אנחנו נניח את אותו פרק שלגביו הוחלט על פיצול.",אנה שניידר
75,71335,לא הבנתי. כל עוד אין הצבעה על הפיצולים את לא יכולה להניח את אותו פרק?,גדעון סער
76,71335,ודאי שלא.,"היו""ר רוני בר-און"
77,71335,ודאי.,אנה שניידר
78,71335,"אז אני מציע, את כל אותם הפרקים שכבר הסתיימו, להצביע על הפיצולים כרגע ולקבוע, בהסכמה - - -",גדעון סער
79,71335,אבל צריכים מליאה.,אנה שניידר
80,71335,"במליאה, ברור.",גדעון סער
81,71335,"צריך לפתוח את ישיבת המליאה, נניח, באחת, להצביע על מה שכבר יש - - -",אנה שניידר
82,71335,כבר 12:30.,"היו""ר רוני בר-און"
83,71335,ואז ממילא אנחנו צריכים את הזמן שלנו כדי להתקדם. אבל זה לא משנה כבר. כי אני יכולה להניח על שולחן הכנסת שלושה פרקים שהפיצולים לא רלוונטיים לגביהם ותתחילו לדון.,אנה שניידר
84,71335,"כן, אבל מתי גבירתי מציעה להצביע על הפיצולים?",גדעון סער
85,71335,ברגע שזה יגיע.,"היו""ר רוני בר-און"
86,71335,מתי שאתם תחליטו.,אנה שניידר
87,71335,"הוא אומר לך: עד היום ב-02:00. אם אתה לא תגיע עד אז, הוא אומר לך: עוצרים, הולכים הביתה. אם לא תגיע, אתה חושף את הכנסת – לא אמרתי אותך או את הקואליציה, אתה חושף את הכנסת -- -","היו""ר רוני בר-און"
88,71335,לפיאסקו גדול.,אברהם בורג
89,71335,"אני לא חושף אף אחד, אני מסרב להתרגש מהדבר הזה.",גדעון סער
90,71335,"אני לא ביקשתי ממך להתרגש, אני רק אמרתי לך.","היו""ר רוני בר-און"
91,71335,"או שזה יסתיים, או שזה לא יסתיים. אם זה לא יסתיים זה יהיה במועד אחר. הרי לא מדובר פה בענייני קודש וחול.",גדעון סער
92,71335,"אבל לפי החלטת ועדת הכנסת, באותו רגע ייפסק הדיון במליאה.","היו""ר רוני בר-און"
93,71335,אז ייפסק. אז מה יקרה?,גדעון סער
94,71335,לא יקרה כלום.,"היו""ר רוני בר-און"
95,71335,מה תהיה התוצאה של זה שהדיון ייפסק?,גדעון סער
96,71335,לא יודע.,"היו""ר רוני בר-און"
97,71335,"בחדשות ישדרו את זה במהדורה אחת, ובמהדורה אחרי זה יעברו לנושא אחר.",גדעון סער
98,71335,"טוב, אנחנו יכולים לחזור לקרוא את ההסכמה, או מה אתם אומרים?","היו""ר רוני בר-און"
99,71335,"אם מתחילים ב-13:00, זאת ההסכמה. אני לא משנה את זה בכלום.",אברהם בורג
100,71335,"לא, ב-13:00 לא נתחיל. ב-13:30, כי עוד יש לנו פה דיון בנושא חדש. נא לא להתפזר. אני קורא פה את ההחלטה.

 ""החלטת ועדת הכנסת בעניין סדרי הדיון בהצעת חוק התקציב לשנת 2004, ובהצעת חוק המדיניות הכלכלית לשנת הכספים 2004 (תיקוני חקיקה) - - -","היו""ר רוני בר-און"
101,71335,רגע אחד – סליחה שאני באמצע ההקראה – אני רוצה רק להבין את הנוהל: פותחים את הישיבה ב-13:30 - - -,אברהם בורג
102,71335,מדברים על מה שרוצים.,"היו""ר רוני בר-און"
103,71335,הירשזון מציג את שאריות הצעת החוק.,אברהם בורג
104,71335,את שלושת הפרקים.,אנה שניידר
105,71335,את שלושת הפרקים. הוא הולך אחרי כן לענייניו בוועדה ונפתח הדיון על פי סדר הדוברים.,אברהם בורג
106,71335,לזה הוא כן יוכל לבוא?.,"היו""ר רוני בר-און"
107,71335,"דבר אתו, אני מניח.",גדעון סער
108,71335,אולי הוא יכול לשלוח מישהו.,"היו""ר רוני בר-און"
109,71335,"רוני, אל תציע את זה פעמיים. נהוג בדיוני תקציב שיושב ראש ועדת הכספים מציג.",אברהם בורג
110,71335,"מה אתה אומר? אפשר ללכת הלאה, חבר הכנסת סער?","היו""ר רוני בר-און"
111,71335,אני לא רואה שום מניעה. איזו מניעה יש ללכת הלאה.,גדעון סער
112,71335,עשר דקות הפסקה ישנו לכם? רבע שעה?,"היו""ר רוני בר-און"
113,71335,לא ישנו שום דבר. מה יקרה עוד עשר דקות?,גדעון סער
114,71335,תשאלו אתו אם הוא יכול.,אברהם בורג
115,71335,שמישהו ילך לבדוק אתו.,"היו""ר רוני בר-און"
116,71335,"אני הולך לבדוק אתו.

פניית יושב ראש ועדת הכספים בדבר טענה על חריגה מגדר נושא חדש של הצעת חוק","מזכיר הכנסת, אריה האן"
117,71335,"יש לי פה מכתב, כהאי לשנה: ""יושב ראש נכבד, הנדון: חריגה מגדר הנושא (נושא חדש) הסתייגות בפרק הביטוח הלאומי. אחרי סעיף 21(5) מהצעת חוק המדיניות הכלכלית לשנת הכספים 2004, (תיקוני חקיקה) התשס""ד-2003. במהלך דיוניה של ועדת הכספים בהצעת חוק המדיניות הכלכלית לשנת הכספים 2004 (תיקוני חקיקה), התשס""ד-2003 נקבע, שהסתייגותו של חבר הכנסת אהוד רצאבי בנושא פטור מדמי ביטוח בפרק הלאומי הנו נושא חדש.

 מכוח הסמכות לפי סעיף 120א' לתקנון הכנסת, אבקשך להעמיד על סדר יומה של ועדת הכנסת את הנושא האמור. נא להציג את זה, גבירתי היועצת המשפטית, את יודעת במה מדובר?

 מי מציג את הנושא הזה?","היו""ר רוני בר-און"
118,71335,"אני. מהביטוח הלאומי. לפני כשנה, כשהונהג המיסוי על ההון, נקבעה הוראת שעה האומרת את הדבר הבא: דמי ביטוח לאומי לא יוטלו, כאשר הם אמורים להיות מוטלים במגבלות מסוימות, על הכנסות פסיביות, כגון ריבית ודיבידנדים.

 הוראת השעה פגה ב-31 בדצמבר 2003, זה נושא שלא היה בהחלטת הממשלה, הוא לא נכלל בחוק ההסדרים וההסתייגות הזאת היא נושא חדש. שר הרווחה מתנגד להארכת הפטור והוא מתנגד להצעה שהוצעה על ידי חבר הכנסת רצאבי לפטור את ההכנסות האלה באופן פרמננטי מדמי ביטוח לאומי. אנחנו סבורים שהסוגייה הזאת היא סוגייה מורכבת שצריכה להיבחן, לא נעשתה הבחינה הזאת, ולפיכך שר הרווחה ביקש ממני להציג פה את עמדתו שאין לקבל את ההסתייגות של חבר הכנסת רצאבי. לא רק שהנושא חדש, אלא שיש לו השלכות גם על דמי ביטוח לאומי וגם על השאלה ממי גובים וממי לא גובים.",לאה אחדות
119,71335,את יודעת מה עמדת משרד האוצר בעניין הזה?,רשף חן
120,71335,"אני נורא מצטערת, אני לא אמורה לייצג את עמדת משרד האוצר.",לאה אחדות
121,71335,רק שאלתי אם את יודעת מהי.,רשף חן
122,71335,"משרד האוצר בדיון הראשוני אמר שברור שזה נושא חדש, אלא שלדעתי יכול להיות שהוא חזר בו. אבל כדאי לבדוק את זה אתם.",לאה אחדות
123,71335,"יש פה מישהו מהאוצר? גורדון פה? שיביאו את גורדון, שיביאו לי מישהו מהאוצר, בבקשה.","היו""ר רוני בר-און"
124,71335,"כן, רצאבי, אתה רואה בזה נושא חדש או שאתה רואה בזה נושא ישן ומשעמם?","היו""ר רוני בר-און"
125,71335,"לא, אני לא רואה בזה נושא חדש. זה נושא מה זה משעמם, אבל חשוב מאד.

לעצם העניין: הנושא, לטעמי, הוא לא נושא חדש. שתיים, במאמר מוסגר אני אומר שבמידה והדבר הזה לא יעבור, אוכלוסייה שלמה של מובטלים ושל פורשים לפנסיה מוקדמת תיאלץ לשלם על הכנסות פסיביות שלה ביטוח לאומי נוסף. כוונת האוצר שהדבר הזה יכוסה ב-15% למעשה תגרום לכך שהם ישלמו 28%. כאשר ההתנגדות של האוצר לכאורה הייתה עקב טעות, כי הדבר הזה תואם עם משרד האוצר והם היו מודעים לזה שזה לא נושא חדש והם אפילו תמכו בזה לאחר מכן.",אהוד רצאבי
126,71335,"יש פה נציג של יושב ראש ועדת הכספים? אני מבקש להביא נציג של יושב ראש ועדת הכספים, אני רוצה לשמוע מה דעתו. בבקשה, גברת אחדות.","היו""ר רוני בר-און"
127,71335,"אדוני היושב ראש, ההסתייגות של חבר הכנסת רצאבי הועלתה במהלך דיון בנושא של שינוי דמי ביטוח על פנסיה מוקדמת, כאשר הממשלה רצתה להשוות את הפנסיה המוקדמת לשכר ולהטיל דמי ביטוח על כל הפנסיה באותם שיעורים שמוטלים על השכיר. אין לזה שום קשר להטלת דמי ביטוח על הכנסות פסיביות. הפנסיה המוקדמת, גם מבחינת מס הכנסה, היא שכר לכל דבר, כאשר הכנסות פסיביות יש להן מעמד אחר לגמרי בפקודת מס הכנסה.",לאה אחדות
128,71335,"תודה רבה. בבקשה, חבר הכנסת רצאבי.","היו""ר רוני בר-און"
129,71335,"הנושא שלי עלה במסגרת הדיון בחוק הביטוח הלאומי, יש שם דבר אחד שאני מסכים שניתן לסייג אותו, וזה הנושא של הטלת דמי ביטוח לאומי על רווחי ההון בבורסה, שאותו ניתן באמת להוריד מתוך הבקשה שלי, כל היתר שריר וקיים.",אהוד רצאבי
130,71335,"מה זה ""כל היתר""?",רשף חן
131,71335,על הכנסות מריבית.,אהוד רצאבי
132,71335,"טוב. הנה נציג האוצר. גורדון, מכיר את הנושא של נושא חדש, ביטוח לאומי? מכיר? מה דעת האוצר?","היו""ר רוני בר-און"
133,71335,אנחנו לא מדברים על הסתייגויות.,יוסי גורדון
134,71335,אני לא מצביע פה על הסתייגויות. זה נושא חדש או לא?,"היו""ר רוני בר-און"
135,71335,לא נושא חדש.,יוסי גורדון
136,71335,"ועדת כספים. נציג? מי נציג ועדת הכספים, נציג היושב ראש?

 אה, במה זכינו? באתם לדבר על הנושא החדש?","היו""ר רוני בר-און"
137,71335,זה עכשיו?,חיים אורון
138,71335,"כן. הדיון בעיצומו. בבקשה, חבר הכנסת שוחט, מה יש לך לומר לנו? הביטוח הלאומי אומר נושא חדש, רצאבי אומר לא נושא חדש.","היו""ר רוני בר-און"
139,71335,גם האוצר אומר לא נושא חדש.,רשף חן
140,71335,האוצר אומר לא נושא חדש?,חיים אורון
141,71335,לא נושא חדש.,"היו""ר רוני בר-און"
142,71335,"האוצר אמר נושא חדש בהתחלה, בדיון הראשון.",לאה אחדות
143,71335,"רגע, מה את אומרת? שהוא שינה את עמדתו עוד בוועדה?",רשף חן
144,71335,כן.,לאה אחדות
145,71335,"אדוני היושב ראש, העסק הזה הוא נושא חדש באופן מובהק. אם מישהו מבין את ההחלטה הזאת, זאת החלטה שמשנה את כללי המיסוי של רווחי ההון בצורה מאד מאד משמעותית.",אברהם (בייגה) שוחט
146,71335,אתה יכול להסביר?,רשף חן
147,71335,"כן. מס רווחי הון קיים על פי החוק של הרפורמה בין עשרה ל-15%. אם חלק מההכנסות בתחומים מסוימים יוכרו לצורך העניין לתשלום ביטוח לאומי ומס בריאות, משמעות העניין היא שאנשים – נגיד, מישהו שמרוויח 10,000 שקל, על ה-20,000 שקל הנוספים שהוא מקבל מרווחי הון, הוא יצטרך לשלם גם מס בריאות וגם ביטוח לאומי. כלומר, המס על ההון יגיע ל-25%. זה המצב כרגע, שכן קודם לכן היה פטור, כשאת הפטור מוסמך לתת שר העבודה והרווחה.",אברהם בייגה שוחט
148,71335,האם המשמעות של זה זו הגדלת מסים?,רשף חן
149,71335,- -,קריאה
150,71335,"רגע. אתה תכף תשמע למה אני חושב שזה לא יכול להיות בהסתייגות, ולמה זה נושא חדש. ברמה העקרונית אני בעד המשך תחולה של העניין. אני חושב שלא צריך להיות מוטל על זה, לתפיסתי, מס בריאות וביטוח לאומי. אלא מה? ממשלת ישראל יש בה כמה שרים. וישנו שר אחד שהוא זבולון אורלב, שהוא שר הרווחה והוא אחראי כדי לתת את ההצעה הזאת, והוא לא מוכן לתת אותה. ממול ישנו שר האוצר שחושב שזה לא צריך להתקיים. וזה נושא גדול, זה לא איזה דבר קטן. במקום שיתקיים דיון בממשלה או ראש הממשלה יכריע בין שני השרים, מגלגלים את זה לרצאבי, במסגרת העסקאות שנעשות בדיון בוועדת הכספים, והופכים נושא כל כך מרכזי, שמחייב דיון של ממשלה, לאיזו מן הסתייגות, כאילו הסתייגות איזוטרית. הנושא לא היה על סדר היום בחוק ההסדרים, הוא לא כתוב, אם היה משהו שקשור למיסוי הון, ניחא. אין שום סעיף שעוסק במיסוי הון, אין שום קשר למה שיש בחוק ההסדרים. זה תפקידה של ממשלה.

 אז מעבר לכך שכמובן אין שום מקום להכניס נושא כל כך אחר וכל כך חדש בתוך החוק, שאין לו זכר בתוך חוק ההסדרים, וועדת הכנסת תאשר את זה, חלילה, לא כנושא חדש, אז בעצם כל דבר יכול לבוא הנה ולקבל מעמד של נושא חדש על כל מה שמשתמע מזה.",אברהם בייגה שוחט
151,71335,תודה רבה.,"היו""ר רוני בר-און"
152,71335,"תתכבד הממשלה, תקבל הכרעה, ותעשה מה שצריך.",אברהם בייגה שוחט
153,71335,"תודה רבה. חבר הכנסת אורון, בבקשה.","היו""ר רוני בר-און"
154,71335,"אדוני היושב ראש, יושבת פה היועצת המשפטית של הוועדה והיא תאשר: אני, בהסכמה, הורדתי הבוקר בוועדת הכספים שלוש, ארבע או חמש הסתייגויות, כי ברגע שהיועצת המשפטית אמרה: זה נושא חדש, אני ויתרתי עליהן והן ירדו מסדר היום. הייתה הסכמה שהסמכות היא בידי היועצת המשפטית. בנושאים שלא היו בתוך הדיון, שלא עלו בתוך הוועדה. היו תקופות שהיו מכניסים בתוך חוק ההסדרים חוקים שלמים: לבטל אותם, לחוקק אותם וכולי. אגב, אני הורדתי הסתייגות שכל חברי ועדת הכספים חתמו עליה. כולל היושב ראש. משום שהבנתי שאם עומדים בכלל שחוק ההסדרים הוא לא סל שלתוכו כל אחד זורק מה שהוא רוצה בכל נושא, צריך לשמור על הכלל הזה.

 אם ועדת הכנסת תקבל את זה, מנימוקים פוליטיים – זה בסדר גמור. אני יודע שנושא חדש הוא הרבה פעמים מנימוקים פוליטיים – לא יהיה שום תוקף מוסרי לאף אחד לבוא ולהגיד משהו. אז סליחה. אני מבקש, את כל החוקים שאני הורדתי רק הבוקר, לשים על השולחן. נתווכח שם. על תיקון חוק הפנסיה ועל חוקים אחרים, שהופיעו כבר בכתובים. ואני הורדתי אותם.

 לגבי הדבר המהותי, בייגה אמר ואני לא רוצה להאריך בזה. זה לא נושא שולי. עובדה שהממשלה לא הכריעה בו. זה נושא מהותי, שיש לו משמעויות בהיקפים שאני לא בטוח שאנחנו, מי שעוסק בנושאים הללו, מבין כרגע את כל משמעויותיהם. אומר הביטוח הלאומי: יש לזה משמעויות נוספות. תתכבד הממשלה ביום ראשון הבא, תניח על שולחן הכנסת. אני מתחייב לתמוך בשחרור מחובת הנחה - - -",חיים אורון
155,71335,"זה לא חוק, ג'ומס, זו הודעה.",אברהם בייגה שוחט
156,71335,"רגע. היא רוצה בחוק, שיהיה בחוק.",חיים אורון
157,71335,"תביאו לי את יושב ראש ועדת הכספים לחדר. נו, אתם לא מבינים שאני לא יכול להתקדם בדיון? אני מקבל פה ציטוטים שאין לי ספק שהם נכונים, אבל יחד עם זה, מבחינת סדרי הפרוטוקול, אני צריך לשמוע מה יש ליושב ראש ועדת הכספים להגיד על זה. הרי איש לא מעלה על דעתו בכלל סביב השולחן הזה לערער או לפקפק אחרי מה שאומר ג'ומס. אבל יושב ראש ועדת הכספים, בשביל הפרוטוקול.

 אוה. סוף סוף.","היו""ר רוני בר-און"
158,71335,"עוד דבר, אדוני היושב ראש: שום דבר לא ייפגע. אם הממשלה תחליט להאריך את תחולתו של החוק הקיים עד סוף ינואר, אדם אחד לא ישלם יותר מס מאשר אם נבצע את זה הלילה. ואם הממשלה תקבל החלטה אחרת, חלקית, שונה, עם גדות אחרים, היא תתכבד ותביא את זה. זה התפקיד של הממשלה.",חיים אורון
159,71335,"אוקי. אדוני יושב ראש ועדת הכספים, אני מקדם אותך בברכה, ואני מתנצל בשם כל הבית הזה על זה שהיינו צריכים להביא אותך - - -","היו""ר רוני בר-און"
160,71335,אני עפר לרגליך.,יושב ראש ועדת הכספים אברהם הירשזון
161,71335,"אמרתי לך כבר פעם: אתה אומר את זה לכל כך הרבה אנשים, אני לא מוכן להיות בחברה כזאת, של כל אלה שאתה עפר לרגליהם.

 על סדר הדיון הבקשה שלך להכריע בשאלת הנושא החדש. יש פה שתי עמדות ברורות ושתי עמדות לא ברורות. ועל זה יש עוד איזושהי בקשה או אמירה של חבר הכנסת אורון, שאני מבקש את תשובתך עליה.

 העמדה האחת היא של הביטוח הלאומי שמבקש לראות בזה נושא חדש וזו גם עמדתה של האופוזיציה, כפי שהובעה על ידי חברי הכנסת שוחט ואורון. על זה שמענו את דעתו של חבר הכנסת רצאבי, שאומר שזה לא נושא חדש, אנחנו עדיין לא יודעים את עמדת האוצר. שמענו את גורדון שזה לא נושא חדש, שזה נראה להם נושא חדש, הם שינו את דעתם בין לבין, ועכשיו הלכו לקרוא למר יוגב שיביע את דעתו של האוצר באופן סופי.

 הנה מר יוגב. מר יוגב, מה עמדת האוצר: נושא חדש ולא נושא חדש.","היו""ר רוני בר-און"
162,71335,"ואם השתנתה עמדת האוצר, למה השתנתה.",אברהם בייגה שוחט
163,71335,"חבר הכנסת שוחט, בבקשה. נער הייתי וגם זקנתי. תדע שאני אדע גם לשאול את השאלה הזאת. אם השתנתה, למה השתנתה.

 עכשיו אני מבקש את עמדתך לרגע זה, לצורך קבלת ההחלטות פה. חדש, לא חדש, אם השמעת בוועדה דעה אחרת, ואם שינית את דעתך, למה שינית את דעתך. אחר כך חבר הכנסת הירשזון, כאשר תביע את עמדתך שלך, תתבקש לענות לי גם על מה שהציג פה חבר הכנסת ג'ומס, שהוא היום, במהלך הדיון, הסיר לפחות שלוש הסתייגויות – אמרתי נכון – מתוך הכוונה שלא להבעיר את תבערת הנושא החדש ולאפשר להתקדם הלאה. גם על העניין הזה אבקש את תשובתך.

 בבקשה, מר יוגב.","היו""ר רוני בר-און"
164,71335,"ברמה המהותית, פנה אלינו רצאבי כבר לפני מספר שבועות, שאל את עמדתנו. עמדתנו היא בעד השינוי. חד משמעית עמדתנו היא בעד השינוי. כשאחד מאנשי בוועדה אמר נושא חדש, זה היה בטעות. אני בדיוק הייתי שעה בדברים שקשורים למשא ומתן עם ההסתדרות, וזאת הייתה טעות. באופן מהותי אנחנו בעד.",אורי יוגב
165,71335,"בעד השינוי, נגד זה שזה יוכרז נושא חדש.","היו""ר רוני בר-און"
166,71335,"ואמירתנו שזה נושא חדש, בטעות מקורה. עם זאת, אין בתשובה למה שאמר ג'ומס וזה מה שאברהם מחליט.",אורי יוגב
167,71335,"אני לא ביקשתי ממך תשובה למה שאמר ג'ומס. במסגרת כללי המשחק הפרלמנטרי הזה אתה לא מחויב לקונססיות של חברי הכנסת וגם לא יכול לתפוס עליהם טרמפ. אתה לא לוקח אותם בתור התחייבות.

 עכשיו, אברהם, תיתן קודם את התשובה שלך, בבקשה. אני מבקש לדעת את עמדתך. גם תיתן לי את עמדתך לשאלת נושא חדש, לא נושא חדש - -","היו""ר רוני בר-און"
168,71335,אני מצטרף לדעתו של יוגב בעניין הזה.,יושב ראש ועדת הכספים אברהם הירשזון
169,71335,"מצטרף לדעתו של יוגב, ההודעה הייתה בטעות. עכשיו אני מבקש לדעת – אני לא שואל אותך אם זה נכון או לא נכון, כי אני יודע שג'ומס לא אומר דברים לא נכונים, השאלה היא, אומר חבר הכנסת ג'ומס: אם ככה, ההתנהלות וכל אחד שמעלה נושא חדש זה מה שיקרה, אני רוצה לבטל את הביטול שלי מההסתייגויות, ולנסות להעלות אותן כנושא חדש. ברמה הערכית, אני רוצה. לא ברמה העובדתית, העובדות ברורות.","היו""ר רוני בר-און"
170,71335,"אני רוצה שהדברים יהיו ברורים. היום הונחו בפנינו מספר הסתייגויות. מספר שאלות של נושא חדש או לא נושא חדש. ואכן, החלטנו – וג'ומס השתמש גם בביטוי ""כדי לא להבעיר את התבערה"" – שאנחנו דוחים את כל הנושאים הללו. אבל, אני במהלך הישיבה אמרתי שיש לנו נושא חדש שצריך להיות נדון בוועדת הכנסת. משום שעל זה ניהלנו דיון לפני כן, זה לא בא בפנינו עכשיו, זה בא במסגרת הדיונים הרגילים, והיה ברור שהנושא הזה יידון בוועדת הכנסת ללא שום קשר עם הנושאים שהועלו היום על סדר היום.",יושב ראש ועדת הכספים אברהם הירשזון
171,71335,מה שאתה אומר הוא שהוויתור של ג'ומס נעשה תוך כדי ידיעה שיש לפחות נושא חדש אחד.,"היו""ר רוני בר-און"
172,71335,בהחלט. בהחלט.,יושב ראש ועדת הכספים אברהם הירשזון
173,71335,זאת תשובתך לעניין. תודה.,"היו""ר רוני בר-און"
174,71335,"כדאי לשחרר את היושב ראש, יש לו עוד עבודה רבה לעשותה.",גדעון סער
175,71335,"היושב ראש, אני מאד מודה לך, תמשיך במלאכת הקודש שאתה עושה, תודה רבה לך.","היו""ר רוני בר-און"
176,71335,תשאל אותו אם הוא יהיה מוכן בשעה 13:30 להופיע במליאה היום.,מאיר פרוש
177,71335,"אני לא שואל אותו. בא מזכיר הכנסת ואמר. מה אתה רוצה, שאני אעמיד בסימן שאלה את מה שמזכיר הכנסת הודיע לי? אני מאמין למזכיר הכנסת.","היו""ר רוני בר-און"
178,71335,מה הוא אמר?,מאיר פרוש
179,71335,"הוא אמר שזה בסדר, שאפשר אחת וחצי. אני, תשמע. אל תשכח שיש עוד עד אחת וחצי להגיע להסכמה בסדרי דיון. אני לא ממש בטוח שאנחנו יודעים לעשות את זה, אבל – כל אחד ולוחות הזמנים שהוא יודע.

 בבקשה, חבר הכנסת שוחט, אבל באמת לא יותר ממשפט אחד. הדיון מוצה, נקודה.","היו""ר רוני בר-און"
180,71335,"רציתי לשאול את היועצת המשפטית – אני לא יודע, לא הייתי בתחילת הדיון. האם היא נתנה את עמדתה?",אברהם בייגה שוחט
181,71335,"עוד לא. היא מביעה בסוף. אצלנו היא מביעה בסוף כדי לאפשר דיון. אם היא תגיד בהתחלה, מה יגידו האנשים?

 בבקשה, מישהו עוד משפט תגובה? בבקשה.","היו""ר רוני בר-און"
182,71335,אני רוצה להגיד רק עוד משפט אחד: יכול להיות שגם במקום הזה אי ידיעה לא פותרת מעונש. אבל אני מודה - -,חיים אורון
183,71335,בעיקר במקום הזה.,"היו""ר רוני בר-און"
184,71335,"אם הייתי יודע שבמחיר הוויתורים של הבוקר זה הנושא שעולה פה עכשיו, הייתי שוקל מחדש ואני מודיע גם שאני אשקול מחדש.",חיים אורון
185,71335,"עוד לא נגמרה המלאכה, יש לכם עוד כמה שעות לדיונים.","היו""ר רוני בר-און"
186,71335,"זאת אומרת, תעשה פה עכשיו שני לילות על נושאים חדשים.",חיים אורון
187,71335,הכל בסדר.,"היו""ר רוני בר-און"
188,71335,אנחנו מנסים עכשיו להגיע להסכמות. אם לא - - -,חיים אורון
189,71335,בסדר גמור.,"היו""ר רוני בר-און"
190,71335,אני גם מבין את ההקשרים.,חיים אורון
191,71335,"בבקשה, חבר הכנסת סער.","היו""ר רוני בר-און"
192,71335,"אדוני היושב ראש, אני, בטיעון העקרוני, שלפיו ראוי שהממשלה תכריע את זה ולא תביא את זה באופן הזה להכרעה, אני מסכים בהחלט עם חבר הכנסת בייגה שוחט. אני גם מסכים עם זה שלא ראוי להפוך את הוועדה, בשלב שבו אנחנו נמצאים בדיוני התקציב וחוק ההסדרים, לבמה שבה מועלות ומורדות או לא מורדות טענות של נושא חדש. לכן, אתמוך בעמדה של חבר הכנסת שוחט.",גדעון סער
193,71335,לראות בזה נושא חדש.,"היו""ר רוני בר-און"
194,71335,לראות בזה נושא חדש. כן.,גדעון סער
195,71335,"אוקי. גבירתי היועצת המשפטית, אני מבקש ממך - - -

 גברת אחדות, את רוצה להגיד עוד משהו, לפני היועצת המשפטית? כי היא מסכמת את הדיון. יש לך עוד משהו להגיד? את לא מוכרחה.

 בבקשה, גבירתי היועצת המשפטית.","היו""ר רוני בר-און"
196,71335,"אני הבוקר הבאתי בפני ועדת הכספים רשימה של כעשרה נושאים שלעניות דעתי נחשבים לנושאים חדשים מבחינה מהותית וביניהם היה גם הנושא הזה. ולכן, ברור מכך שעמדתי היא שהנושא הזה, מבחינה מהותית, הוא נושא חדש. נאמר לי בוועדת הכספים שהוועדה החליטה, הואיל והועלתה טענת נושא חדש, לפנות בנושא הזה לוועדת הכנסת.

 לגבי הנושאים האחרים, אכן הוסכם שהם לא יכללו בהצעת החוק.",אנה שניידר
197,71335,טוב. תודה רבה. ולגופו של עניין את אומרת?,"היו""ר רוני בר-און"
198,71335,"זה נושא חדש. זה נושא מהותי, זה נושא חדש.",אנה שניידר
199,71335,כמשקיף משפטי.,"היו""ר רוני בר-און"
200,71335,כעמדה משפטית.,אנה שניידר
201,71335,"מאה אחוז. אנחנו עוברים, אפוא, להצבעה. מי בעד להכיר בהסתייגות הזאת כנושא חדש, ירים את ידו בבקשה.","היו""ר רוני בר-און"
202,71335,אני במקום זהבה גלאון.,חיים אורון
203,71335,"נא להשאיר את הידיים למעלה, כל המצטרפים להצבעה.","היו""ר רוני בר-און"
204,71335,שבעה עשר.,אתי בן-יוסף
205,71335,"שבעה עשר, תודה. שמונה עשר, גם בורג. מי נגד? תודה. מי נמנע? אני קובע אפוא שזה נקבע כנושא חדש, פה אחד.","היו""ר רוני בר-און"
206,71335,זה לא יהיה כלול במסגרת ההסתייגויות.,אנה שניידר
207,71335,"וזה לא יהיה כלול במסגרת ההסתייגויות וכל כיוצא באלה, כמתחייב מהפרוטוקול.

 אני מבקש שיירשם בהיסטוריה שאפשר לקבל גם החלטות לגופם של דברים ולא רק פוליטית. לא ""חרפה"" ולא - - -","היו""ר רוני בר-און"
208,71335,אבל זה לא תקדים.,אברהם בורג
209,71335,"כן. מבלי שהדבר יהווה תקדים, כמובן.","היו""ר רוני בר-און"
210,71335,זהו. נרגענו.,אברהם בורג
211,71335,"זהו. לא רק ""חרפה"" יש פה.

 א. סדרי הדיון בהצעת חוק התקציב לשנת 2004 ובהצעת חוק המדיניות הכלכלית

 לשנת הכספים 2004 (תיקוני חקיקה), התשס""ד-2003 ובהצעת חוק גיל פרישה,

התשס""ד-2003.","היו""ר רוני בר-און"
212,71335,"אנחנו חוזרים לנושא שלשמו נתכנסנו והוא עניין סדרי הדיון. חברים, יש לנו הסכמה – ואני מדבר רק על הסכמה, בלי אצבע מתנגדת אחת, למתווה של הדיון כפי שקבענו אותו בפעם הקודמת? כן, בבקשה.","היו""ר רוני בר-און"
213,71335,"היה פה חבר הכנסת גפני ואמר שגם יושב ראש הכנסת – ומזכיר הכנסת מודע לכך – הבטיחו לו שההצבעות, לפחות, לא יתחילו בעת הצום.",מאיר פרוש
214,71335,ההסכמה הזאת לא משקפת את זה.,"היו""ר רוני בר-און"
215,71335,"גם את המוסלמים, בעת צום, מכבדים.",מאיר פרוש
216,71335,לא רק שאני מסכים עם זה - - -,"היו""ר רוני בר-און"
217,71335,השאלה היא אם זה רק על הפיצול.,דני יתום
218,71335,מוכרח להיות. איך יהיה?,"היו""ר רוני בר-און"
219,71335,אז איך יגיעו ללשכת הוועידה?,גדעון סער
220,71335,לא יגיעו. אומר לך: לא. אני יכול לחייב אותו להצביע בעת הצום?,"היו""ר רוני בר-און"
221,71335,כשעלה עניין הצום לפני כמה ימים הכרענו בו.,גדעון סער
222,71335,"יש לי הצעה לפתרון. היות והפיצול הוא מוסכם, יודיע היושב ראש בתחילת הישיבה על סעיפי הפיצול, וההצבעה תהיה בשש בערב.",חיים אורון
223,71335,אבל מפלגת העבודה לא פה.,"היו""ר רוני בר-און"
224,71335,אבל אין מחלוקת על הפיצול.,חיים אורון
225,71335,- - המליאה לא מאשרת את הפיצול.,אנה שניידר
226,71335,- -,קריאות
227,71335,"נצביע על פיצולים בשש, זה מקובל עליכם?",גדעון סער
228,71335,כן.,קריאות
229,71335,אתה בשש לא שם.,"היו""ר רוני בר-און"
230,71335,"אבל שהיושב ראש יקריא את הפיצולים, שנדע כולנו מה - - -",חיים אורון
231,71335,מתי? באיזו שעה הוא יקריא את הפיצולים?,"היו""ר רוני בר-און"
232,71335,"עכשיו, כשהוא עולה למעלה.",חיים אורון
233,71335,הוא יודע להקריא עכשיו את כל הפיצולים?,"היו""ר רוני בר-און"
234,71335,כן.,חיים אורון
235,71335,יש עוד דברים שלא הוסכמו.,אנה שניידר
236,71335,"יש עוד דברים שלא הוסכמו, ג'ומס, מה אתה אומר לי כן? אם הייתי יודע להגיד: הכל מוסכם, אני כבר ב-12:15 עם ההסכמה.","היו""ר רוני בר-און"
237,71335,"רוני, הוא מביא למעלה רק את מה שהוסכם לפצל. הוא למעלה מביא רק את ההסכמות.",אברהם בורג
238,71335,ורק עליהן מתקיימות ההצבעות בשש. מתי מתקיימות על אלה שלא הוסכם?,"היו""ר רוני בר-און"
239,71335,"ב-17:55 יביא את השאר, וגם עליהם נצביע.",חיים אורון
240,71335,אבל אז הם לא נמצאים.,"היו""ר רוני בר-און"
241,71335,אנחנו לא נהיה פה.,אברהם בורג
242,71335,"אני לא לוקח את עצמי לשמוע עוד פעם את התוכחה שלהם: עבדתם עלינו.

אתם, בשעה 15:00-15:30 הולכים מפה. שעת חזרה אתם לא יודעים? לכל השעה הזאת צריכה להיות עכשיו קונססיה שאין הצבעות. זה אומר שמעכשיו עד 24:00 אין לך הצבעות על פיצולים.","היו""ר רוני בר-און"
243,71335,"אדוני היושב ראש, אינני יודע מה התביעה ממני.",גדעון סער
244,71335,אין תביעה ממך. התביעה היא ממני.,"היו""ר רוני בר-און"
245,71335,"לא, אי אפשר לבוא ולהגיד: צום, אחרי זה ועידה - - -",גדעון סער
246,71335,אפשר. אפשר.,"היו""ר רוני בר-און"
247,71335,"על מה שאין ויכוח הרי לא צריך להצביע. העניין שהם לא יהיו יותר מאוחר, זה לא בגלל הצום.",מאיר פרוש
248,71335,בגלל הסעודה המפסקת.,"היו""ר רוני בר-און"
249,71335,יכולים לבקש פיצול כשהוועדה לא החליטה על זה?,גדעון סער
250,71335,לא. ודאי שהיא צריכה להחליט קודם על פיצול.,אנה שניידר
251,71335,הפיצולים הם חלק מעסקה כזאת: עד 24:00 הכל עובר.,אברהם בורג
252,71335,24:00 / 02:00 אם תסכימו. הוא ביקש 02:00.,"היו""ר רוני בר-און"
253,71335,"אין קו נטוי. עד 24:00 הכל עובר. אז הפיצולים הם חלק מהסכמת 24:00. לכן אני לא אצביע במליאה נגד הפיצולים, כי הם באים למעלה בהסכמה, על דעת שכל החוק יבוא למעלה. נכון? לכן, עניינה של סיעת העבודה שתיארתי אותו קודם הוא על פתיחת הדיונים, על הצגת התקציב וכולי וכולי, שהיא שעת הדיונים. לאחר מכן, בהצבעה, תשאיר לי להסתדר עם חברי הסיעה שלי, אבל על דעת שהפיצולים ב-24:00 הם חדא-מחתא.",אברהם בורג
254,71335,"חברים, אנחנו רוצים לעמוד בלוחות הזמנים. אני קורא את ההצעה, אני מבקש שקט. אני מקריא לכם עכשיו את ההסכמה. ואני מזכיר לכם שההסכמה היא מ-אל""ף עד ת""ו, בלא הצבעה שעניינה היא העדר הסכמה:

 ועדת הכנסת מחליטה בהסכמה, מכוח סעיף 148 לתקנון הכנסת, שדורש הסכמה מקיר אל קיר, כי הדיונים בהצעות החוק האמורות – תקציב, מדיניות כלכלית וגיל פרישה – יתנהלו כדלקמן:

הדיונים במליאה יחלו ביום ראשון, י' בטבת התשס""ד, 4 בינואר 2004 בשעה 13:30.

באותו חלק מהצעת חוק המדיניות הכלכלית שוועדת הכספים אישרה עד למועד האמור.

 בסעיף הבא, למען הגילוי הנאות, אני אוסיף שהשמטנו את החלק ""ובלבד שיהיה בזה בשר, כי אנחנו יודעים שיש בזה ""בשר"".

הדיונים יתקיימו סביב השעון ללא הפסקה עד לסיומם וזמן הדיבור יחולק בשיעור של שני שליש לאופוזיציה ושליש לקואליציה.

הדיונים יסתיימו לא יאוחר מיום רביעי, י""ג בטבת התשס""ד, 7 בינואר 2004 בשעה 10:00 ומיד עם סיומם יחלו ההצבעות.

סיום ההצבעות יהיה לכל המאוחר ביום חמישי, י""ד בטבת התשס""ד, 8 בינואר 2004 בשעה 10:00.

כל האמור לעיל מותנה בכך שהצעת חוק המדיניות הכלכלית כולה וכן הצעת חוק התקציב יאושרו בוועדת הכספים לא יאוחר מיום ראשון, י' בטבת התשס""ד, 4 בינואר 2004, שעה 24:00.

במהלך הדיונים במליאה יושב ראש הישיבה מוסמך לקבוע: א', איזו הסתייגות היא מהותית ואיזו איננה כזו.","היו""ר רוני בר-און"
255,71335,"יושב ראש הכנסת, אמרנו.",אברהם בורג
256,71335,יושב ראש הישיבה. זאת הייתה ההסכמה הקודמת.,"היו""ר רוני בר-און"
257,71335,בשום אופן לא.,דליה איציק
258,71335,אה. זאת לא הייתה ההסכמה בישיבה הקודמת?,"היו""ר רוני בר-און"
259,71335,"קודם כל, למה אתה מרים עלי את הקול?",דליה איציק
260,71335,"את אומרת לי: ""בשום אופן לא"". עשרה ימים יושבת ההסכמה הזאת - - -","היו""ר רוני בר-און"
261,71335,ממש לא. יושב ראש הכנסת. הבדל גדול מאד.,דליה איציק
262,71335,"זה הסיכום שהיה בתחילת ההסכמות – אבל זה לא כל כך משנה לך ,אני אגיד לך למה. כי את ההצבעות על הנושא הזה ממילא מנהל רק יושב ראש הכנסת.",אברהם בורג
263,71335,- -,קריאות
264,71335,"יושב ראש הכנסת – חברים, סליחה, שקט בבקשה. לראייה: כאשר רצינו לציין יושב ראש הכנסת ולא יושב ראש הישיבה, ציינו את זה בסעיף 7, שרק יושב ראש הכנסת עצמו יהיה מוסמך להחליט על הפסקה של הישיבה או נעילתה. זה מה שהיה. רוצים לשנות עכשיו? – מצדי תשנו עכשיו.","היו""ר רוני בר-און"
265,71335,יש לי הצעה שאני מקווה שגם גדעון יקבל אותה.,חיים אורון
266,71335,אבל אי אפשר להגיד שזה בשום אופן לא היה.,"היו""ר רוני בר-און"
267,71335,"יכול להיות: במקרה של מחלוקת – בסעיף א' – יכריע יושב ראש הכנסת. במקרה של מחלוקת, ייגשו ליושב הכנסת והוא יכריע.",חיים אורון
268,71335,"אין לי בעיה, אני מסכים. יושב ראש הישיבה יהיה רשאי ואם תהיה מחלוקת, זה יעבור ליושב ראש הכנסת.",גדעון סער
269,71335,מה זו מחלוקת?,קריאה
270,71335,"מחלוקת זה כשראש הישיבה יגיד: זה לא מהותי, ואנחנו נגיד: זה מהותי.",דני יתום
271,71335,"עם כל הכבוד, ברמת הפרקטיקה, או שיש סמכות כזאת, או, אם אני אופוזיציה, על כל סעיף אני צריך ללכת ליושב ראש.",יולי-יואל אדלשטיין
272,71335,"בוודאי. מה שיקרה – אני אגיד לכם בדיוק – בדיון בהסתייגויות אתם תושיבו את היושב ראש שם ל-24 שעות. זה הכל, זה מה שיהיה.","היו""ר רוני בר-און"
273,71335,לא נכון.,גדעון סער
274,71335,אתה תראה שלא.,חיים אורון
275,71335,"זה הצבעות. זה לא הדיון. רוני, אם היושב ראש למד לקח מהשנה שעברה, הוא לא ייתן לאף סגן לנהל את ההצבעות חוץ ממנו.",אברהם בורג
276,71335,"בהסכמה, בהסכמה - - -","היו""ר רוני בר-און"
277,71335,מה זאת אומרת? אני מבקש שתבהיר את דבריך.,יולי-יואל אדלשטיין
278,71335,- -,קריאות
279,71335,"לא, זה לא צחוק. ניסית, ניסית אתי בהתחלה, לא הלך לך - - -",יולי-יואל אדלשטיין
280,71335,"לא לו לא הלך, יולי, לך לא הלך - - -",דליה איציק
281,71335,"לא. לו לא הלך. זו חוצפה, כי יש סגן אחד שניהל וזה אני.",יולי-יואל אדלשטיין
282,71335,אני חוזר לסעיף 1. הישיבה לא תתחיל ב-13:30.,"היו""ר רוני בר-און"
283,71335,בסיכום אתה לא היית. הסיכום היה שרק רובי ריבלין מנהל.,דליה איציק
284,71335,מתי זה היה? בפעם הקודמת? רובי ריבלין היה באולם?,יולי-יואל אדלשטיין
285,71335,"אבל יולי, אני לא מבין. קודם כל, זה לגמרי לא אישי.",חיים אורון
286,71335,זה כן אישי. מה זאת אומרת לא אישי?,יולי-יואל אדלשטיין
287,71335,"אנחנו אומרים: היושב ראש יחליט. עכשיו, אנחנו אומרים: היושב ראש החליט. עכשיו, נניח שאתה החלטת שזה מהותי ואנחנו, באחת מתוך עשר הסתייגויות אומרים שלא. מותר ללכת ליושב ראש? על זה מדובר פה.",חיים אורון
288,71335,- -,קריאות
289,71335,ברגע שזה רשום - - -,יולי-יואל אדלשטיין
290,71335,- -,קריאות
291,71335,אנחנו לא יכולים לקבל את זה.,גדעון סער
292,71335,"לא. ג'ומס, אני לא מקבל את זה. סגן יושב ראש הכנסת לא הולך לשאול ולבקש הוראות מהגננת, עם כל הכבוד. יושב יולי אדלשטיין, מהותית לא מהותית, הוא יכול להחליט, הוא לא פוליטי כמו אחרים. חד משמעית. מה, תעצור את הכל ותלך ליושב ראש? סליחה, עם כל הכבוד לכולם. אני מבין בדיוק מה מפריע. יהיו גם יושבי ראש שינהלו את הישיבה, שהם יקבלו החלטות לטובת צד כזה או אחר. אני לא רואה את הקטע הזה שרצים ליושב ראש לקבל ""רולינג"" בכל מקום.","היו""ר רוני בר-און"
293,71335,"את חטאי אני מזכיר. כאשר ישבנו אצל היושב ראש במסגרת ועדת הסכמות, הסיכום היה – בעל-פה. לא כתוב ולא שום דבר אחר – שכל החבילה הזאת מוסכמת, אנחנו ננסה להגיע אתו מראש, להצביע בפניו, מתוך החמש מאות או שש מאות הסתייגויות שהגשנו, בלבד - - -",אברהם בורג
294,71335,"אחרי 12,000 בפעם הקודמת? עשינו צמצום יפה.","היו""ר רוני בר-און"
295,71335,"כן. הלכנו לכיוון אחר לגמרי, שאנחנו מתמקדים רק בדברים המהותיים, כי את זמן הדיבור קיבלנו בצורה אחרת, מכובדת מאד, בהסכמה. ואז סיכמתי עם היושב ראש, שאני אגיד לו על דעת סיעות הקואליציה, מה מתוך המעט הסתייגויות שהוגשו על ידי האופוזיציה הוא בעינינו מהותי, והוא יחליט על דרך ההצבעה.

 אני לא שמתי לב, כאשר הקראת את הסעיף בשבוע שעבר, שמדובר על יושב ראש הישיבה ולא יושב ראש הכנסת. אני אומר: את חטאי אני מזכיר היום, בסדר? אבל הסיכום אצל היושב ראש היה - - -",אברהם בורג
296,71335,אני לא הייתי שם.,"היו""ר רוני בר-און"
297,71335,"לא יודע. הזיכרון שלי הוא קצר מועד. אני אמרתי לו: אני אגיש לך את הרשימה – לפחות ג'ומס היה נוכח בעסק הזה – על מספר לא גדול של דברים שבעינינו הוא קריטי, כי אתה מכיר את הטענה שאני רוצה את הרקורד של ההצבעה בנושאים מסוימים.",אברהם בורג
298,71335,"מצוין, אז בוא נכניס את זה להסכמה. יגיש מראש, יחליט מראש, נפתרה הבעיה.",רשף חן
299,71335,"לא. מה שאתה אומר עכשיו בנושא של הרקורד של ההצבעה אומר, שהולכים ב""רולינג"" ליושב ראש, על החלטה של סגן יושב ראש הכנסת, מנהל הישיבה, גם על אופן ההצבעה.","היו""ר רוני בר-און"
300,71335,מלכתחילה. לא בדיעבד.,אברהם בורג
301,71335,"אם יש רשימה לפני הזמן, אין לי בעיה עם זה.",יולי-יואל אדלשטיין
302,71335,"מצדי, בסדר. אם זאת ההסכמה, זאת ההסכמה. אני לא יכול לקבל דבר כזה. אני אסכים לזה אם חברי בסיעה יסכימו לזה, אבל אני חושב שזה דבר לא נכון. זה להודיע, להניף דגל על ישיבת הכנסת: היום סגנים לא יכולים לכהן בתפקיד. זה בדיוק מה שאתם אומרים.","היו""ר רוני בר-און"
303,71335,"ההצעה שלך, אברום, היא לא מעשית.",חיים אורון
304,71335,לא מעשית – לא מעשית.,אברהם בורג
305,71335,"תשמע. מרימים ידיים, כמו שהיה בישיבה הקודמת, היושב ראש רואה שהוא לא יכול לקבוע, אומר: רגע, אלקטרונית? הם צועקים: לא. ידנית? – הולכים ליושב ראש. זה מה שהוא מציע.","היו""ר רוני בר-און"
306,71335,"רובי לא רצה לכלול את זה בתוך ההסכמה, רק אני אומר לך מה הייתה ההבנה בינינו. אני לא שמתי לב לכך שהיה כתוב יושב ראש הישיבה.",אברהם בורג
307,71335,"אז אני גם מרשה לעצמי הודעה מהסוג שאתה נתת עכשיו על ההתנהלות לקראת הדבר הזה: מעולם לא עלתה אצלי, או מעולם לא עלתה באוזני, האפשרות שיושב ראש הכנסת, הוא ולא אחר, ינהל את כל דיוני ההצבעות. וזה מה שאומר עכשיו התנאי שאתם רוצים להכניס לסעיף 6. זה מה שזה אומר. כי אף אחד מכם לא באמת מתכוון שבכל מקרה שיולי אדלשטיין יגיד לכם: כן מהותי או לא מהותי, נעצור את הכל ונרוץ ל""רולינג"" של רובי. נקודה. ואפשר גם אדלשטיין ואפשר לרדת את כל השבעה למטה. לא לזה הייתה הכוונה, מי שהיה מעלה דבר כזה היה מתבייש להעלות את זה, משום שזה במפורש אי הכרה ביכולת של הסגנים לנהל ישיבה מהסוג הזה. הכוונה ב""יושב ראש"" הייתה – אמרתם: ומה אנחנו נעשה אם פתאום ישב שם איזה יושב ראש ויחליט על הפסקה או יחליט על הפסקת הישיבה? אמרנו: אוקי, זה קרדינלי, על זה יחליט רק היושב ראש. כך התנהלו הדברים. אני לא מוכן לשמוע את זה. אני לא כתבתי את זה, אני סיכמתי את רוח הדברים שהיו פה בדיון. ובדיעבד, גם היום נראה לי שלא הייתי מסכים לסיכום אחר.","היו""ר רוני בר-און"
308,71335,"תראה, אם אני לא קפצתי בזמן, אז אני צריך לשלם את המחיר.",אברהם בורג
309,71335,אני לא אומר את זה. אני רוצה שיהיה לכם ברור - - -,"היו""ר רוני בר-און"
310,71335,אבל תראה את הצד שלי.,אברהם בורג
311,71335,"רגע, תן לי משפט. אני לא יכול לתת בהסכמה גושפנקה להחלטה של ועדת הכנסת שאומרת: כל הסגנים – אני לא רוצה להגיד מילה לא מפוארת - - -","היו""ר רוני בר-און"
312,71335,ועל זה אתה מסכים? כי אתה יושב כאן.,מאיר פרוש
313,71335,"לא. אני לא חושב כך. על העניין הזה – היושב ראש לא ביקש את זה, ככל שאני יודע.","היו""ר רוני בר-און"
314,71335,אתה לא חושב שיש סגנים - - -,קריאה
315,71335,"אל תמשוך אותי בלשון. הם סגני יושב ראש הכנסת, מה לעשות?","היו""ר רוני בר-און"
316,71335,"ראשית, היו דברים מעולם שיושב ראש ניהל את ההצבעות מהתחלה ועד הסוף.",אברהם בורג
317,71335,"מאה אחוז. זו עדיין אפשרות. בוא נגיע להסכמה הזאת, ותלך תלחש לו לאוזן שלא יקום מהכסא.","היו""ר רוני בר-און"
318,71335,"קודם כל, אני אומר לך: היו דברים מעולם וזה, אגב, התנהל מהר כפי שרק אפשר. מה יקרה כאן עכשיו? אם אתה רוצה למנוע עוד פעם מצב שעל נושא שלצורך העניין יישב יושב ראש שלא בדיוק שולט בחומר, ולא ישב בוועדת הכנסת כמו סגן היושב ראש חבר הכנסת יולי אדלשטיין, ויבוא לו הסעיף על איזשהו קטע של מריבה במליאה, אתה תוליך לפיצוץ על כל ההסכמות האלה על סעיף שהוא לא חשוב. למה אתה רוצה לעשות את זה?",אברהם בורג
319,71335,נכון. זה כבר קרה. זה בדיוק מה שקרה.,דליה איציק
320,71335,"אני אגיד לכם מה הפתרון, במסגרת אותו מתווה שקיים פה על השולחן: יושב ראש הכנסת, מכיוון שהוא יודע שמדובר בסך הכל, ב-24 שעות לכל היותר – לכל היותר, כי אלה הצבעות – הוא בשכלו הטוב ובניסיונו כי רב, במקום לשבת 24 שעות, יתחלק עם האנשים שהוא חושב שכן יכולים לקבל החלטות, לא פוליטיות, שקולות, מנוסות, רציניות. אז הוא לא ייתן לכל שמונת הסגנים. אנחנו גם יודעים שהיושב ראש לא תמיד, בכל עניין, נותן לכל הסגנים. יש לו שכל לחלק את זה בין הסגנים שהוא חושב. אבל זו הדיסקרציה שלו, לא שלי.","היו""ר רוני בר-און"
321,71335,"יושב ראש הוועדה, כולם באמת משקיעים כל כך הרבה זמן שהתקציב הזה לא ינפיק לא הצבעות כפולות, ולא צעקות, ולא זה – שהיחסים במסגרת קואליציה-אופוזיציה יישארו יותר מאשר סבירים. אנחנו הרי לא רוצים לשבר את הכלים. בגלל זה היו הסכמות.

 תראה, אסור שברגע האחרון אנחנו נתייאש. אתה השקעת בזה הרבה מאד מאמצים וזה הרגע האחרון. הרי מה קרה בעבר? הרי אתה היית שותף לכל זה. בעבר קרה, זה לא נעים, זה נפל על יולי, שהוא באמת איש מקסים, ונחמד - - -",דליה איציק
322,71335,אבל למה את משמיעה את זה באוזני?,"היו""ר רוני בר-און"
323,71335,כי אתה יושב ראש הוועדה.,דליה איציק
324,71335,"מבחינת התקנון, מה נפל?",יולי-יואל אדלשטיין
325,71335,"נפל על יולי. זהו, אל תגרום לי לדבר יותר. אני באמת מחבבת אותך.",דליה איציק
326,71335,"אז אל תגידי. מה, כי לא נתתי לך לעלות לדבר מעל הדוכן? זה כל הסיפור?",יולי-יואל אדלשטיין
327,71335,"היושב ראש לא ניהל את כל הישיבה, אתה זוכר. גם הוא, גרונו בגד בו, יש שלפוחיות, יש כל מיני דברים. בן-אדם. במצב כזה, עלול שיהיה מצב שבדיוק באותו רגע שאנחנו רוצים, יהיה פיצוץ. זה מה שהיה בדיוק – הרי אתה יודע – בפעם שעברה. מה אנחנו טוענים? אם אתה נותן לרובי ריבלין, ואם הוועדה מחליטה, זה בלי להוריד מערכם של הסגנים. אלה יהיו ההסכמות. הרי מה מהותי ומה לא זה מהות התקציב.",דליה איציק
328,71335,"דליה, התמונה הזאת, אני אומר לך, רצה לי מול העיניים, אני יודע בדיוק לתאר לך מה יהיה. אנחנו כולנו עכשיו מתחילים להגיד שאנחנו מגיעים להסכמות, כמו באיזה ירח דבש. לדינמיקה בתוך הדיון יש כוח משל עצמה. תוך כדי הדיון אלה ""ייתבעסו"" ואלה ""ייתבעסו"" ולאלה יהיה מפח נפש ולאלה יהיה מפח נפש. הנשק שאני מניח פה כנשק שקיבל גושפנקא לעצור כל הצבעה ולרוץ ליושב ראש – אני לא אוכל להאשים אותך אם מישהו מכם ינצל אותו. גם אם תבחרו מישהו שלא היה פה בחדר, ושלא יצטרך להסתכל לנו בעיניים ולהגיד: אבל הבטחת לנו שלא יהיה קרקס. וייעשו כל הצבעה קרקס.","היו""ר רוני בר-און"
329,71335,"מצד שני אתה נותן לכל השמונה, בעצם, שרירות לב להחליט מה מהותי ומה לא. גם זה – צריך נוסחה שהיא סבירה.",דליה איציק
330,71335,"אז הנה, נתתי לך את הנוסחה. הנוסחה מחזירה as is, כמו שאת רוצה, את כל החבילה ליושב ראש. היושב ראש קורא את זה: אה. רק יושב ראש הישיבה? – אני יושב ראש הישיבה 24 שעות. במסגרת הקיימת, ליושב ראש יש אפשרות למנוע את כל מה שאת אומרת – הוא יושב 24 שעות. אז הוא גם יושב ראש הישיבה והוא המוסמך. אבל אם הוא אומר: אני לא יכול לשבת 24 שעות כי השלפוחית והגרון והכל והכל והכל, אני נותן רבע שעה ואני הולך לשירותים, אני נותן שעתיים כדי לנוח. אני נותן שעתיים פעמיים כדי לנוח – למי שאני חושב שאני לא אעשה לו אובר ""רולינג"". יולי, אתי לבני, מוחמד ברכה, מי שלא יהיה. היושב ראש יחליט. אני שם את הראש שלי על הגיליוטינה, נתנו לי את הסמכות ואני מחלק את הזמן הזה בין אנשים שיהיה מה שיהיה. יבואו אלי דליה, ואברום ודני יתום ויצעקו, ואני לא אתן אובר ""רולינג"". זכותו של היושב ראש, הנה לך הפתרון הקלאסי. אני לא מחליט מי יושב על הכס. מי שיושב על הכס – היושב ראש מחליט. רוצה 24 שעות? – שב 24 שעות. רוצה להאציל מסמכותך לאנשים שאתה בטוח שבמקרה הכי קיצוני אתה לא היית מתערב בשיקול דעתם? – אני מתערב אתך, בלי לדעת, אני מתערב אתך, ששום אובר ""רולינג"" על החלטה של יולי אדלשטיין היושב ראש לא יקבל. יהיה אשר יהיה.","היו""ר רוני בר-און"
331,71335,נכון.,גדעון סער
332,71335,"גם אם הוא יחשוב שהוא טועה, כדי לגבות אותו כסגן יושב ראש הכנסת הוא יקבל את ההחלטה שלו.","היו""ר רוני בר-און"
333,71335,נכון מאד.,גדעון סער
334,71335,"לכן, אני נותן לך את הפתרון הקלאסי: זה חוזר ליושב ראש. שיושיב את עצמו, שיכבול את עצמו לכסא ל-24 שעות. אם הוא לא רוצה – על אחריותו, על הרפיוטישן שלו. הוא ממנה איש שלא יהיו לו סקנדלים אתו. קבלי את זה.","היו""ר רוני בר-און"
335,71335,"אם ללכת לפי ההצעה של החברים הנכבדים ממפלגת העבודה, צריך לבטל לגמרי את הסגנים של היושב ראש. זו פשוט הצעה מצחיקה בעיני. יש מוסד כזה של סגנים, אז צריך לכבד את המוסד הזה. מדברים פה על יולי כמקרה קונקרטי - - -",מיכאל גורלובסקי
336,71335,"היה נוח לכולם לדבר על יולי, כי ההערכה ליולי היא באמת, חוצה מחנות. כך אני מאמין. בבקשה, דני.","היו""ר רוני בר-און"
337,71335,- - אלי בן-מנחם.,דליה איציק
338,71335,"אלי בן-מנחם? אני בחיים לא אערער על החלטה של אלי בן-מנחם, מותר לי לומר בשמחה?

 אל תלכו מפה, יש פה בקשה של הממשלה לפטור מחובת הנחה למשהו. כן, דני.","היו""ר רוני בר-און"
339,71335,אני מבין שאפשר להציג מראש ולהניח מראש על שולחן היושב ראש וסגני היושב ראש רשימה של כל ההסתייגויות המהותיות.,דני יתום
340,71335,לא.,חיים אורון
341,71335,למה לא?,דני יתום
342,71335,"דני, אני אומר לך: פעם אחת, לא. פעם שניה, יש דינמיקה של דיון. הרי יקפוץ אחד, יגיד: היושב ראש, זה מהותי, לא מהותי, יעשו טררם עם העניינים האלה. למה לנו לבזות את הישיבה?","היו""ר רוני בר-און"
343,71335,חלקית אפשר להגיד?,דני יתום
344,71335,"לא. צר לי. בבקשה, רשף חן.","היו""ר רוני בר-און"
345,71335,"יש פה דברים שהם ""און דה רקורד"" ודברים שהם ""אוף דה רקורד"". אני מבין ש""אוף דה רקורד"" אפשר להתחיל מראש. ""און דה רקורד"" לא.",רשף חן
346,71335,אני לא יודע להגיד את מה שאתה אומר.,"היו""ר רוני בר-און"
347,71335,"שמעתי, פשוט, את אברום אומר את הדברים.",רשף חן
348,71335,"מאה אחוז, להגיד את זה פה – אפשר. הלכה למעשה, בשטח – זה יברח מקונטרול אחרי שעה.","היו""ר רוני בר-און"
349,71335,אולי אפשר שרק אברום יוכל - - -,רשף חן
350,71335,אז זה לרתק אותו ל-24 שעות.,"היו""ר רוני בר-און"
351,71335,כן. באותה מידה.,רשף חן
352,71335,אין בעיה.,אברהם בורג
353,71335,האופוזיציה אז סומכת על יושרתו של יושב ראש הכנסת - - -,רשף חן
354,71335,אני לא יכול לקבוע את זה בהחלטה של ועדת הכנסת.,"היו""ר רוני בר-און"
355,71335,"ואני אומר את זה גם על רקע זה שאני יודע ש""אוף דה רקורד"" - - -",רשף חן
356,71335,"תראה, כל התיקונים האלה להוסיף – מי מוסמך לקרוא שזה מהותי או לא, מי מוסמך לבקש אובר ""רולינג"" – אתה מבין שברגע שאנחנו יוצאים מהחלטה עקרונית ועוברים לשמות, אנחנו – סליחה שאני הולך לביטויים לא פרלמנטריים – עושים ""פרטצ' מהעניין?","היו""ר רוני בר-און"
357,71335,"אדוני היושב ראש, כל הנושא הזה אין לו בעיני כל כך הרבה חשיבות. כל חברי הכנסת יישבו במליאה 24 שעות, כולל היושב ראש. אף אחד לא ילך פה לנוח. ההצבעות יתקיימו ברצף מ-10 בבוקר עד שהן יסתיימו, וכל חברי הכנסת יהיו באולם. נכון שליושב ראש יש מטלה יותר קשה, כי הוא גם צועק ומדבר, אבל זה הכל. וגם ראיתי, כשהוא לא ישב למעלה הוא ישב למטה.",חיים אורון
358,71335,לא כל הזמן.,"היו""ר רוני בר-און"
359,71335,"לכן, מבחינתי יהיה רשום פה מה שיהיה רשום פה, יתחילו ההצבעות וירוצו. זה הכל. -",חיים אורון
360,71335,"דליה, תראי, אני מנסה להסביר לך בשלושה משפטים למה את יוצאת ומלוא תאוותך בידך. כתוב פה שיושב ראש הישיבה מוסמך לקבוע. לא קבענו מי יושב ראש הישיבה. אם רובי חושב שזה עושה לו בלגן, שהוא שם שם סגן, הוא יישב את כל הישיבות. אם הוא עדיין חושב שזה עושה לו בלגן, אבל הוא מוכרח לשחרר את עצמו לחלק מן הזמן, הוא קובע לעצמו את הסגנים שהוא סומך עליהם. ואז אני מבטיח לך שמבחינתך את מקבלת החלטה של היושב ראש, או החלטה שהיושב ראש ממילא לא היה מתערב בה. אז התוצאה יוצאת התוצאה שלך, שהסמכות העליונה – או הסמכות העליונה ואלה שהוא סומך עליהם – הם אלה שקובעים מה מהותי ומה לא מהותי.

 אפשר לעבור עם זה הלאה? תודה.

במהלך הדיונים במליאה יושב ראש הישיבה מוסמך לקבוע: א', איזו הסתייגות היא

 מהותית ואיזו איננה כזו. ב', את אופן ודרך ההצבעה, ידנית, שמית או אלקטרונית, על

 ההסתייגויות ועל סעיפי החוקים עצמם.

רק יושב ראש הכנסת עצמו יהיה מוסמך להחליט על ההפסקה של הישיבה או נעילתה.

איפה ואיך אנחנו מכניסים את העניין הזה שאין הצבעות בזמן הצום?","היו""ר רוני בר-און"
361,71335,אנחנו מסכימים וגמרנו. על דעת המקום ועל דעת הקהל.,אברהם בורג
362,71335,"אם אנחנו מסכימים פה שאין הצבעות בצום, זה בסדר.",מאיר פרוש
363,71335,אני לא יודע מתי יצביעו על הפיצולים.,גדעון סער
364,71335,"גדעון, אני לא יכול לרבע בשבילכם את העיגול הזה. אתם מביאים לי תרנגולת ואומרים לי: תגיד שזו זברה.","היו""ר רוני בר-און"
365,71335,מה הבעיה של גדעון?,חיים אורון
366,71335,הבעיה של גדעון היא מתי יצביעו על הפיצולים.,"היו""ר רוני בר-און"
367,71335,"חבר'ה, רואים שאתם לא מצויים בזה: אין בעיה של הצבעה על הפיצולים. אפשר להצביע על הפיצולים מחר בשמונה בבוקר, הלילה בארבע בבוקר, בשתים עשרה בלילה ובכל שעה שאתם רוצים, משום שהם מניחים על השולחן כבר – הדיון מתחיל – שלושה ארבעה פרקים שאין בהם פיצולים. הנושאים של הפיצולים נמצאים בפרקים אחרים, שייגמרו את הוויכוחים הקואליציוניים - - -",חיים אורון
368,71335,"תודה, תודה. התנאי הזה, שההצבעה על הפיצולים היא מחר בארבע בבוקר או בשמונה בבוקר, הוא לא הפרת התנאי שלהניח את הכל עד היום ב-24:00.","היו""ר רוני בר-און"
369,71335,זה חייב להיות מונח עד היום ב-24:00.,אברהם בורג
370,71335,אי אפשר. הם לא גמרו את הדיונים.,יצחק כהן
371,71335,"אתה מבין? הם נותנים לי ביד אחת, לוקחים לי ביד שניה.","היו""ר רוני בר-און"
372,71335,"רוני, אתה מסבך את העניינים סתם.",חיים אורון
373,71335,"מאה אחוז, יכול להיות שאני מסבך, רק אני יודע מה יקרה במליאה. ואז אני אהיה השייגץ.","היו""ר רוני בר-און"
374,71335,"סליחה. אם יושב ראש ועדת הכספים בא עד 24:00 ומכריז על הפיצולים, מבחינתנו הפיצולים מונחים. מבחינתנו, תחליטו מתי להצביע. הרי יש עכשיו שלושה נושאים שצריכים לסיים אותם עד 24:00. זה חוק ההסדרים, חוק התקציב והמסגרות. אלה שלושת הדברים שוועדת הכספים צריכה לסכם אותם. אם ועדת הכספים לא מסכמת אותם עד 24:00, התהליך נעצר. אין הצבעה. אם הוא מביא את זה – אין בעיה.",חיים אורון
375,71335,"בסדר. נא להוסיף לסעיף 5, אנה, תרשמי בבקשה, פסקה חדשה: נתמלא התנאי האמור בסעיף זה - - -","היו""ר רוני בר-און"
376,71335,כתוב שם: כולל הצעת החוק כולה.,אנה שניידר
377,71335,נכון. כולל הפיצולים.,אברהם בורג
378,71335,"נתמלא התנאי האמור בסעיף 5 זה, לא ייראו בקיום ההצבעות על הפיצולים לאחר המועד הנקוב בסעיף זה, הפרת התנאי באופן המצדיק הפסקת הישיבה.","היו""ר רוני בר-און"
379,71335,"ככה, אני קוראת את כל הסעיף: ""5. כל האמור לעיל מותנה בכך שהצעת חוק המדיניות הכלכלית כולה וכן הצעת חוק התקציב, יאושרו בוועדת הכספים לא יאוחר מיום ראשון, ה-4 בינואר בשעה 24:00. נתמלא התנאי האמור בסעיף זה, לא ייראו בקיום ההצבעות על הפיצולים בהצעת חוק המדיניות הכלכלית לאחר המועד הנקוב בסעיף זה, הפרת התנאי המצדיקה את הפסקת הישיבה"".",אנה שניידר
380,71335,כלומר שקודם צריך אישור ואז פיצול? כן? אני רוצה להבין את הנוהל שיהיה בוועדת הכספים.,אברהם בורג
381,71335,נכון.,"היו""ר רוני בר-און"
382,71335,"הגענו ל-23:59, צריכים להצביע על כל ההצעות כולן. אושרו – ההצבעה הבאה היא פיצולים.",אברהם בורג
383,71335,נכון. למעלה. במליאה. הוועדה גומרת.,"היו""ר רוני בר-און"
384,71335,"כן, אבל קודם כל אני מקבל את ההצבעה כולה ואז את הצבעת הפיצולים.",אברהם בורג
385,71335,ההצבעה על הפיצולים במליאה.,"היו""ר רוני בר-און"
386,71335,הוועדה סיימה את עבודתה.,חיים אורון
387,71335,"הוועדה אישרה את הכל, ואז עולים למעלה להצבעה על הפיצולים. ובעיקר שהוועדה, עד 23:59, גמרה את הכל.",אברהם בורג
388,71335,נכון.,קריאות
389,71335,"קפיטו? הכל ברור? מישהו יש לו שאלה לשאול?

 יופי, אנחנו עוברים להצבעה. רגע, רגע. אנחנו צריכים לתקן. אנחנו לא יכולים להתחיל ב-13:30, כמו שאתם רואים - - -","היו""ר רוני בר-און"
390,71335,למה? התחילו.,אנה שניידר
391,71335,התחילה המליאה?,"היו""ר רוני בר-און"
392,71335,התחילו כבר. היו צלצולים.,גאולה רזיאל
393,71335,"כשאנחנו יושבים פה? אני לא שומע את השר, איך אני אוכל להתייחס אליו.",דוד טל
394,71335,במה התחילו?,חיים אורון
395,71335,הדיון במליאה התחיל?,"היו""ר רוני בר-און"
396,71335,מה התחיל דיון במליאה?,דליה איציק
397,71335,"רגע, רגע. תכף אנחנו נשמע את המזכירות. יכול להיות שלא צריכים בכנסת לא קואליציה וגם לא אופוזיציה.","היו""ר רוני בר-און"
398,71335,- - ככה זה מתנהל.,דליה איציק
399,71335,יכול להיות שבאמת לא צריך חברי כנסת בכנסת.,"היו""ר רוני בר-און"
400,71335,"באמת אולי לא צריך, לא קואליציה ולא אופוזיציה.",חיים אורון
401,71335,יש לי רעיון: אנחנו נוציא את חברי הכנסת לוועדה חיצונית.,"היו""ר רוני בר-און"
402,71335,הירשזון מדבר על החוק.,אברהם בורג
403,71335,הירשזון מדבר על החוק במליאה?,"היו""ר רוני בר-און"
404,71335,הירשזון מדבר על החוק במליאה - - - זה פיצוץ של כל הסיכום.,דליה איציק
405,71335,זה לא ייאמן.,"היו""ר רוני בר-און"
406,71335,זה לא ייאמן. יש גבול וגם מחרבנים עליו. אני פשוט לא מאמינה למה שאתם עושים.,דליה איציק
407,71335,תפתחו לי את הטלוויזיה.,"היו""ר רוני בר-און"
408,71335,אתה ראית דבר כזה? תראה מה שהם עושים לכולם. לא היה דבר כזה בחיים.,חיים אורון
409,71335,אבל מה התחיל למעלה?,חיים אורון
410,71335,"הירשזון מציג את החוק.

 (צחוק באולם)",דני יתום
411,71335,יש גבולות לכוח. יש גבולות לכוח.,קריאה
412,71335,"אבל אמרת לו פה, ב-13:30. בנוכחותו. ביקשת ממנו. אמרנו לו. אמרנו לו ללכת להציג. מישהו אמר לו משהו אחר?

הישיבה ננעלה בשעה: 13:45.",גדעון סער
0,131344,"knesset

2004-11-15Liraz



הכנסת 16

מושב 1

פרוטוקול מס' 250

מישיבת ועדת העבודה, הרווחה והבריאות

יום שני, כ""ו תשרי, תשס""ה, 11/10/04, שעה 11:00",
1,131344,,נכחו:
2,131344,,חברי הוועדה
3,131344,,חברי הכנסת
4,131344,,מוזמנים
5,131344,,יועצת משפטית
6,131344,"סדר היום : פריט ועדה צווים, צו פעוטות בסיכון (הזכות למעון יום) (החלת הזכאות למעון יום),התשס""ד-2004 של ח''כ",מנהלת הוועדה
